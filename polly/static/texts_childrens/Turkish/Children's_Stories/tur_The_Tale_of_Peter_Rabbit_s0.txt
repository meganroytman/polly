Bir  zamanlar Flopsy, Mopsy, Pamukkuyruk ve Peter adında dört küçük tavşan vardı. 
 
 
 
 
Anneleriyle birlikte büyük bir köknar  ağacının kökünün altındaki kumlukta yaşarlardı.
Bir  sabah yaşlı Bayan Tavşan, ‘‘ Şimdi canlarım,’’dedi,
 
 
 
  ‘‘Tarlalara  veya yolun aşağısına gidebilirsiniz; ama Bay McGregor’ın bahçesine sakın  girmeyin. Babanız orada bir kaza geçirip Bayan McGregor’un turtasına malzeme  olmuştu.’’
‘‘Şimdi  koşun ve sakın yaramazlık yapmayın. Ben dışarıya çıkıyorum.’’
 
 
 
 
Sonra  yaşlı Bayan Tavşan, bir sepet ve şemsiyesini alıp ormanın içinden geçerek  fırına gitti.
 
 
 
 
Bir  somun esmer ekmek ve beş tane üzümlü çörek aldı.
Uslu  tavşancıklar Flopsy, Mopsy ve Pamukkuyruk, böğürtlen toplamak için birlikte  yolun aşağısına indiler.
 
 
 
 
Ama  çok yaramaz olan Peter, hemen Bay McGregor’un bahçesine doğru koştu ve kapının  altında sıkıştı!
 
 
 
 
İlk  önce biraz marul ve fasulye yedi  Ve sonra         biraz  turp yedi.
 
 
 
 
Ve  sonra, midesi bulandığı için biraz maydanoz aramaya gitti. Ama bir salatalık  serasının etrafında dönüp sonuna vardığında, gördüğü Bay McGregor’dan başkası  değildi!
Bay  McGregor, dizlerinin üzerine oturmuş, lahana fidelerini dikiyordu; ama birden atlayıp  Peter’i kovalamaya başladı, elindeki tırmığı sallarken‘‘Hırsız dur!’’ diye  bağırıyordu.
 
 
 
 
Peter  çok korkmuştu; kapının yerini unuttuğu için bahçede telaşla koşuştu.
Ayakkabısının  bir tekini lahanaların arasında, diğerini de patateslerin arasında kaybetti.
 
 
 
 
Ayakkabılarını  kaybettikten sonra, dört ayağının üstünde o kadar hızlı koştu ki, bence, eğer şanssızlık  eseri bektaşiüzümlerinin arasındaki ağa çarpıp          gömleğinin  büyük düğmeleri takılmasa tamamen kurtulabilirdi. Pirinç düğmeli mavi ceketi  yepyeniydi.
 
 
 
 
Peter  umudunu kesti ve gözlerinden yaşlar aktı. Ama birkaç dost canlısı serçe,  hıçkırıklarına kulak misafiri oldu.
 
 
 
 
Sincaplar  büyük bir heyecanla ona doğru uçtu ve çaba harcaması için ona yalvardı.
Bay  McGregor, elinde bir kevgirle Peter’ı yakalamaya geldi, ama Peter tam zamanında  kurtuldu.
 
 
 
 
Ceketini  bırakarak aceleyle alet dolabına doğru koştu ve--
 
 
 
  teneke  kovanın içine atladı.
 
 
 
 
Eğer  içinde o kadar su olmasaydı, teneke kovanın içinde saklanmak güzel bir şey  olurdu. Bay McGregor, Peter’in, alet dolabının içinde bir yerde saklandığından  oldukça emindi, belki de bir çiçek saksının altında saklanmıştı.
Saksıları  dikkatle çevirerek altlarına bakmaya başladı. Çok geçmeden Peter, ‘‘Hapşuuu!’’  diye hapşırdı.
Bay  McGregor, hemen peşinden koştu ve ayağıyla üzerine basmaya çalıştı, Peter         camdan  dışarı zıpladı, üç saksıyı yerlere devirdi.
 
 
 
 
Peter  dinlenmek için oturdu; nefes nefese kalmıştı ve korkudan titriyordu ve gideceği  yol hakkında en ufak bir fikri yoktu.
Ayrıca  teneke kovanın içinde saklandığı için üstü sırılsıklam olmuştu.
Bir  süre sonra gezinmeye başladı, zıp zıp diye yavaşça gidiyor ve etrafına  bakıyordu.
 
 
 
 
Duvarda  bir kapı buldu; ama kapı kilitliydi ve altından tombul küçük bir tavşanın  geçebileceği  bir yer yoktu.
Yaşlı  bir fare,  taş kapının eşiğinden girip çıkıyor, ormandaki ailesine götürmek  için bezelye ve fasulye taşıyordu. Peter ona kapıya nasıl gidebileceğini sordu,  ama ağzında o kadar büyük bir bezelye vardı ki cevap veremedi. Sadece başını iki  yana salladı. Peter ağlamaya başladı.
 
 
 
 
Sonra  dosdoğru bahçenin karşısına giden yolu bulmayı denedi,  ama kafası daha çok  karıştı. Çok geçmeden Bay McGregor’ın su kovalarını doldurduğu havuzun yanına  geldi. Beyaz bir kedi, japon balıklarına gözlerini dikmişti; sakince oturuyor,  ama ara sıra kuyruğunun ucu, sanki canlıymışçasına oynuyordu. Peter, en  iyisinin onunla konuşmadan gitmek olduğunu düşündü.
Kuzeni  küçük Benjamin Tavşancık’tan kediler hakkında çok şey duymuştu.
 
 
 
 
Alet  dolabına geri döndü, ama birdenbire çok yakınından gelen çapa seslerini duydu.  Peter çalıların arasına saklandı, ama çok geçmeden, hiçbir şey olmadığından,  saklandığı yerden çıktı ve bir el arabasının üzerine tırmandı ve etrafı  gözetledi.
 
 
 
 
Gördüğü  ilk şey, soğanları çapalayan Bay McGregor’du. Sırtı Peter’e dönüktü ve ötesinde  kapı vardı!
Peter  sessizce el arabasından indi ve kuşüzümü çalılarının olduğu yol boyunca olabildiğince  hızlı koştu. Bay McGregor köşede onu gördü, ama Peter umursamadı. Kapının  altından süzüldü ve sonunda ormanda, bahçenin dışında güvendeydi.
Bay  McGregor, kargaları korkutmak için küçük ceket ve ayakkabıyı korkuluğun üzerine  astı.
 
 
 
 
Peter,  ardına bakmadan, yuvasına, köknar ağacına varıncaya kadar hiç durmadan koştu.
 
 
 
 
O  kadar yorgundu ki, tavşan yuvasının zeminindeki güzel yumuşak kumun üzerine  yığıldı ve gözlerini kapattı. Annesi, yemek pişirmekle meşguldü; giysilerine ne  olduğunu merak ediyordu. Bu, Peter’in on dört gün içinde kaybettiği ikinci  ceket ve ayakkabılardı.
Bunu  söyleyeceğim için üzgünüm ki, Peter geceyi hiç iyi geçirmedi. Annesi onu yatağa  yatırdı ve biraz papatya çayı yaptı ve Peter’a bir kaşık içirdi! ‘‘Yatma  zamanında bir çay kaşığı dolusu alınacak.’’ Ama--
 
 
 
  Flopsy,  Mopsy ve Pamukkuyruk akşam yemeğinde süt, ekmek ile böğürtlen yedi.
 
 
 
 
