   Kolme karhua     Olipa kerran kolme karhua, jotka asuivat synkässä metsässä. Yksi oli   suuren suuri isäkarhu jolla oli valtava pää, suuret tassut ja mahtava   ääni.  
   Toinen karhu oli keskikokoinenäitikarhu, jolla oli keskikokoinen   pää, keskikokoinen vartalo ja melko hiljainen ääni ollakseen karhun   ääni.  
   Kolmas karhu oli hassun pieni vauvakarhu, jolla oli pieni pää, hupsun   pieni vartalo ja pienen pienet tassut. Vauvakarhulla oli oudon pieni ääni,   vinkunan ja piipityksen välimailta.   
   Nämä kolmea karhua asuivat omassa sievässä kodissaan, jossa oli kaikki   mitä he tarvitsivat.  
   Siellä oli suuren suuri tuoli johon isäkarhu mahtui istumaan, kookas   puurokuppi, josta isäkarhu söi ruokansa ja valtava sänky jossa isäkarhu nukkui   yönsä.  
   Keskikokoisella äitikarhulla olivat keskikokoisia sekä puurokuppi, sänky   että tuoli. Pikkukarhulla oli sievä pikkuruinen tuoli, nätti pikkuruinen sänky   ja puurokuppi johon mahtui juuri sen verran että pikkukarhun massu   täyttyi.  
   Lähellä karhujen taloa asui pieni tyttö nimeltään Kultakutri. Hän oli   sievä vaaleahiuksinen lapsi, jonka kutrit kimaltelivat auringonpaisteessa kuin   kulta. Siksipä häntä sanottiinkin Kultakutriksi.  
   Eräänä päivänä Kultakutri juoksenteli metsässä kukkia keräämässä. Hän   vietti tuntikausia sitoen seppeleitä ja köynnöksiä kukista ja lehvistä, joita   hän löysi metsästä.  
   Yhtäkkiä Kultakutri huomasi tulleensa oudon talon luo. Hän ihmetteli   keitä talossa mahtoi asua. Kultakutri kurkisti sisään ensin yhdestä ikkunasta   sitten toisesta, mutta ei nähnyt ketään.  
   Sitten Kultakutri päätti koputtaa ovelle. Kolkutin oli liian korkealla.   Niinpä Kultakutrin täytyi katkaista metsästä risu, jolla nostaa kolkutinta. Kultakutri kolkutti kerran - kahdesti -   kolmesti.  
   Kukaan ei tullut avaamaan ovea. Vähän ajan päästä Kultakutri työnsi oven   auki hiljaa ja arkaillen.Sitten hänastui sisään karhujen taloon.   Mutta karhut eivät olleet kotona. Kun aamupuuro oli keitetty ja kaadettu   puurokuppeihin jäähtymään, karhut olivat lähteneet kävelylle metsään. Kävelyn   aikana puuro jäähtyisi sopivasti eikä polttaisi suuta.  
   Kultakutri hämmästyi kovin astuessaan karhujen kotiin ja nähdessään   suuren suuren puurokupin, keskikokoisen puurokupin ja pikkuruisen puurokupin   rivissä pöydällä.  
   Näyttää siltä että toiset tämän talon asukkaista syövät paljon enemmän   kuin toiset, Kultakutri ajatteli. Minulla on kamala nälkä ja luulenpa että   voin maistaa vähän puuroa tästä suuren suuresta kupista.      Kultakutri maistoi puuroa, mutta se oli niin kuumaa, että hän kiljaisi ja   hypähti taaksepäin. Samalla puurokuppi kaatui ja putosi lattialle.  
   Sitten Kultakutri maistoi puuroa keskikokoisesta kupista, mutta se oli   niin kylmää että hän työnsi kupin kauemmas ihmetellen kuinka kukaan voisi syödä   sellaista mönjää.  
   Nyt oli jäljellä vain pikkuinen puurokuppi ja Kultakutri maistoi siitä.   Se oli juuri sopivaa ja Kultakutri piti siitä niin kovasti että söi koko kupin   tyhjäksi. Hän olisi syönytpuuroa enemmänkin, jos sitä vain olisi   ollut.  
   Syödessään Kultakutri vilkuili ympärilleen ja etsi istuinta katseellaan.   Istuen olisi miellyttävämpää kaapia pikkuruinen puurokuppi tyhjäksi. Kultakutri   huomasi ensin suuren suuren tuolin, mutta se oli aivan liian kova.  
   Seuraavaksi Kultakutri kokeili keskikokoista tuolia. Se ei ollut sen   parempi. Tuoli oli aivan liian pehmeä.  
   Sitten Kultakutri katseli ympärilleen huoneessa ja huomasi sievän   pikkuruisen tuolin joka näytti tehdyn juuri jollekin hänen kokoiselleen. Niinpä   Kultakutri istahti pikku tuoliin ja olisi istunut siinä kauemminkin ellei tuoli   olisi hajonnut hänen allaan. Kultakutri oli enemmän pelästynyt kuin   loukkaantunut kömpiessään pystyyn tuolin kappaleiden keskeltä. Hän yritti   korjata tuolia parhaansa mukaan, mutta ei onnistunut.  
   Kultakutri alkoi tuntea itsensä väsyneeksi ja uniseksi ja alkoi etsiä   paikkaa johon voisi käydä hetkiseksi pitkälleen. Hän löysi huoneen jossa oli   kolme sänkyä vierekkäin. Siellä oli suuren suuri sänky, keskikokoinen sänky ja   pikkuruinen sänky. Kultakutrin mieleen tulivat kolme puurokuppia, jotka olivat   olleet rivissä pöydällä.  
   Ensiksi Kultakutri kiipesi suuren suureen sänkyyn. Siinä oli tilaa   runsaasti, mutta voi! Se oli kova kuin kivi ja tyyny oli aivan liian   korkea.  
   Niinpä Kultakutri pian ryömi pois suuren suuresta sängystä ja kiipesi   keskikokoiseen sänkyyn. Mutta hyvänen aika sentään! Jos äskeinen sänky oli ollut   kova niin tämä puolestaan oli aivan liian pehmeä. Kultakutri hautautui sänkyyn   niin syvälle, että sieltä oli vaikeaa päästä pois.  
   Jäljellä oli enää vain pikkuruinen sänky ja sitä Kultakutri nyt kokeili.   Se oli kaikin tavoin aivan sopiva. Niinpä Kultakutri otti mukavan asennon ja   vaipui kohta uneen.  
   Nyt karhut arvelivat puuronsa jäähtyneen sopivaksi ja he palasivat kotiin   aamiaiselle. Kun suuren suuri karhu näki puurokuppinsa kumossa lattialla, hän   karjui kovalla mörisevällä äänellä:  
   JOKU ON SYÖNYT PUUROANI!      Ja isäkarhu heilautti kävelykeppiään ja iski sillä lattiaa niin että   tömähti. Ja hui, kuinka vihainen hän olikaan!  
   Sitten keskikokoinen karhu huomasi että hänen puurokuppiaan oli   siirretty. Äitikarhu nosti tassunsa ilmaan ja karjui vähän pienemmällä äänellä   kuin isäkarhu:   
   JOKU on syönyt puuroani!      Sitten pikkuruinen karhu meni kiireesti puurokupilleen ja huomasi sen   tyhjäksi. Silloin hän kiljui kimeällä vauvakarhun äänellä:  
   Joku on syönyt puuroani ja syönyt sen aivan kaikki!      Sitten pikkukarhu nosti tassut silmilleen ja itki sydämensä pohjasta.   Pikkukarhun mielestä oli halpamainen temppu syödähänen puurokuppinsa   tyhjäksi vain koska hän sattui olemaan niin pikkuruinen karhu.  
   Pikkukarhun isä ja äiti olivat yhtä vihaisia ja sanoivat rankaisevansa   ankarasti sellaisen tempun tekijää jos vain saisivat hänet kiinni.  
   Sitten suuren suuri karhu meni istumaan suuren suureen nojatuoliinsa, ja   huomasi heti että se ei ollut ennallaan.   
   Kultakutri ei ollut pannut istuintyynyä paikoilleen.  
   Niinpä isäkarhu karjui:  
   JOKU ON ISTUNUT TUOLILLANI!      Keskikokoinen karhu meni sitten omalle tuolilleen ja huomasi   istuintyynyssä painauman siinä kohdassa missä Kultakutri oli istunut. Äitikarhu   karjui ja murisi vähän pienemmällä äänellä kuin isäkarhu:  
   JOKU on istunut tuolillani!      Silloin pikkuruinen karhu tiesi odottaa pahinta. Hän ajatteli: Jos tämä salaperäinen vierailija on   aiheuttanut niin paljon harmia toisille, niin hän on varmaan särkenyt   pikkuruisen tuolini. Outo vierailija näyttää kohtelevan minua huonommin kuin   muita, koska olen niin   pieni.      Niinpä pikkukarhu meni tuolinsa luo. Hän näki heti ensi silmäyksellä mitä   oli tapahtunut pikkuruiselle tuolille josta hän niin kovasti piti.  
   Joku on istunut tuolillani ja särkenyt sen!      pikkukarhu kiljui ja valitti ja istuutui lattialle itkemään.  
   Isäkarhu oli raivoissaan ja ihmetteli kuka oli uskaltanut tulla hänen   taloonsa ilman lupaa. Hän päätti ottaa asiasta selvää ja meni makuuhuoneeseen   äitikarhu ja pikkukarhu perässään.  
   Isäkarhun sänky oli hieman sekaisin Kultakutrin jäljiltä. Isäkarhu   huomasi sen heti ja karjui:   
   JOKU ON MAANNUT VUOTEESSANI!      Sitten he menivät katsomaan keskikokoista sänkyä ja sekin oli niin   sekaisin että äitikarhu karjui vähän pienemmällä äänellä kuin   isäkarhu:  
   JOKU on maannut vuoteessani!      Sitten he menivät katsomaan kolmatta sänkyä. Peitto oli paikallaan ja   tyyny oli paikallaan ja tyynyllä oli pienen Kultakutrin vaalea pää. Kultakutri   oli sikeässä unessa.  
   Joku on maannut vuoteessani ja makaa vieläkin!      kiljui pikkukarhu kimeällä äänellä.  
   Suuri karhu, keskikokoinen karhu ja pikku karhu seisoivat suut auki   tuijottaen hämmästyneinä sievää lasta joka nukkui sängyssä.  
   Suurella karhulla oli lempeä sydän. Hän häpesi sitä että oli uhkaillut   ankaralla rangaistuksella kutsumatonta vierastaan.  
   Äitikarhu sanoi: Lapsiparka! Haluaisinpa halata häntä.   face=Verdana Hän näyttää niin sievältä ja kiltiltä. Häntä hävetti että   oli nostanut niin suuren metelin siitä, että puuroon oli koskettu ja tuolilla   istuttu.  
   Pikkukarhu oli kuitenkin suruissaan saamastaan kohtelusta. Hän itki   ja valitti surkeasti.  
   Pikku Kultakutri oli kuullut uneensa isäkarhun karhean karjunnan.   Kultakutri nukkui niin sikeästi että se tuntui unessa vain tuulen kohinalta ja   ukkosen jyrinältä. Kultakutri oli kuullut myös keskikokoisen karhun   keskikokoisen äänen, mutta se oli tuntunut unessa vain jonkun puheelta. Mutta   kun Kultakutri kuuli pikkukarhun valittavan kiljunnan, se oli niin kimeää, että   hän heräsi heti.  
   Kultakutri nousi istumaan ja näki suuren suuren karhun, keskikokoisen   karhun ja pikkuruisen karhun tuijottamassa vuoteen vierellä. Kultakutri pelästyi   kuollakseen. Nyt hän ymmärsi kenelle kolme puurokuppia, kolme tuolia ja kolme   sänkyä kuuluivat.  
   Ikkuna sattui olemaan auki, koska karhut olivat siistejä luonnoltaan ja   he tuulettivat aina makuuhuoneen aamuisin. Kultakutri hyppäsi sängystä, juoksi ikkunan luo ja loikkasi hujauksessa   ulos ikkunasta. Vain mekon helmasta jäi pala isäkarhun kynsiin, kun hän yritti   tavoittaa Kultakutria.  
   Kultakutri tömähti maahan. Hänen oli istuttava vähän aikaa paikoillaan   selvittelemässä päätään. Kun Kultakutrille selvisi missä hän oli, hän lähti heti   juoksemaan. Kultakutrista tuntui kuin koko metsä olisi ollut täynnä karhuja.   Niinpä hän jatkoi juoksuaan, kunne pääsi metsästä ja näki kotinsa.  
   Oi kuinka iloinen hän olikaan päästyään turvaan omaan kotiinsa!  
   Kultakutri päätti ettei koskaan enää mene kenenkään kotiin ilman kutsua,   eikä asetu taloksi vieraisiin paikkoihin.  
   Kolme karhua seisoivat jonkin aikaa ikkunan ääressä tuijottamassa   Kultakutrin perään. Ensin he tunsivat olevansa vihaisia Kultakutrille ja   halusivat syödä hänet suihinsa. Pian he kuitenkin leppyivät ja muistivat että on   viisasta antaa anteeksi.  
   Ja usko pois että pikkukarhu, joka oli nostanut suurimman metelin   kärsimästään vääryydestä, oli kohta ylpeä siitä että niin kaunis tyttö oli   syönyt hänen puuronsa - istunut hänen tuolissaan - ja nukkunut hänen vuoteessaan!   Pikkukarhu oli aivan riemuissaan. Mutta koska tämä tunne ei välttämättä kestä   kauan, neuvon sinua olemaan tunkeilematta ja tunkematta nenääsi toisten   asioihin. Ja jos satut menemään metsään, pysy poissa       KOLMEN KARHUN TALOSTA!  
