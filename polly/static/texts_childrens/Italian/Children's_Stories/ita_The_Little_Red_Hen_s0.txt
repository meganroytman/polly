 Un giorno la piccola gallina rossa  era nell’aia con i suoi tre piccoli pulcini. Nonostante piovesse, stavano  cercando qualcosa da mangiare. La piccola gallina rossa notò subito un chicco  di grano.
“Chi pianterà questo grano?”  chiese.
“Non io,” rispose l’oca, che  si curava solo dei suoi bei vestiti e camminò impettita con la  sua testa in aria.
“Non io,” rispose l’anatra.  Infatti pensò che siccome aveva un cappello a cilindro, un monocolo e un  bastone da passeggio non dovesse sporcarsi le sue mani.
“Bene, allora, mi arrangerò  da sola,” disse la piccola gallina rossa e prese i suoi attrezzi da giardino e  trovò un posto dove piantare il grano.
Con l’aiuto dei suoi piccoli  pulcini, scavò una buca profonda, e vi mise dentro il chicco di  grano, lo ricoprì, e lo bagnò.
Dopo pochi giorni spuntò un piccolo  germoglio verde. Ogni giorno la piccola gallina rossa zappava il terreno  attorno alla pianta, e i suoi piccoli pulcini la bagnavano con cura. Presto il  grano crebbe alto e forte, quando fu maturo la piccola gallina rossa fu molto  felice.
Ma sentiva di aver fatto la  sua parte di lavoro, così disse, “Chi porterà questo grano al mulino?”
 
“Non io,” rispose l’oca. La  giornata era calda e all’oca non piaceva lavorare sotto il sole cocente.
“Non io,” rispose l’anatra.  Quando le giornate erano così calde gli piaceva andare sulla riva del fossato e  nuotare nell’acqua fresca.
Così la piccola gallina rossa  disse, “Mi arrangerò da sola.” E così fece. Prese la sua carriola e tagliò il  grande stelo di grano. Poi chiamò attorno a sé i suoi piccoli pulcini.
 
“Mettete le vostre cuffiette  e le vostre bluse,” disse. Dobbiamo andare al mulino e chiedere al mugnaio di  macinare il nostro grano in farina.
I pulcini indossarono le loro  bluse e cuffiette e si precipitarono a seguire la loro madre. Salirono sulla  collina, girarono attorno alla curva, e poi discesero la collina verso il  mulino. Tutti i piccoli pulcini aiutavano a spingere la carriola. Quando  arrivarono al mulino, il mugnaio prese il grano per macinarlo in farina.
 
Il mugnaio disse alla piccola  gallina rossa che sarebbe stato pronto in una settimana.
Allora la piccola gallina  rossa e i suoi pulcini andarono a casa a contare i giorni che mancavano prima  di ritornare al mulino per prendere la farina.
Passarono sette giorni.  Adesso era il momento per la piccola gallina rossa di ritornare al mulino per  la sua farina.
Il mugnaio aveva la farina  macinata in un sacco. La piccola gallina rossa prese il sacco e se ne andò  frettolosamente a casa.
 
I tre piccoli pulcini la  seguivano tanto velocemente quanto potevano.
Quando la piccola gallina  rossa portò la farina a casa, disse, “Chi preparerà del pane con questa  farina?”
Prima andò dall’oca a  chiedere se avrebbe cotto nel forno del pane. Ma l’oca stava prendendo una  lezione di canto, ed era troppo impegnata per fare qualche lavoro duro.
Così l’oca disse, “Non io!”
Allora la piccola gallina  rossa portò la farina all’anatra e gli chiese di preparare del pane.  Ma l’anatra stava leggendo il giornale e non poteva essere disturbata. In ogni  caso non voleva lavorare in cucina.
Così l’anatra disse, “Non  io!”
Allora la piccola gallina  rossa disse, “Mi arrangerò da sola.” E così fece.
Andò in cucina, mise il suo grembiule,  e si arrotolò le sue maniche. Mischiò e rimescolò ed impastò.
 
Quando fu pronto e il forno fu  abbastanza caldo, la piccola gallina rossa infilò velocemente il pane nel forno  per cuocerlo. Dopo un po’ di tempo il pane fu cotto. Che bella pagnotta  croccante e dorata che era! La piccola gallina rossa la tirò fuori dal forno.
La tastò e l’annusò e disse,  “Chi mangerà questo pane?”. L’oca sentì la piccola gallina rossa e arrivò di  corsa, fiutando, l’odore della crosta calda.
 
Mentre correva esclamò “Mangerò  io del pane!”
Anche l’anatra udì il  richiamo della piccola gallina rossa, lasciò cadere il suo giornale e arrivò  correndo.
Mentre correva esclamò,  “Mangerò io del pane!”
Ma la piccola gallina rossa  ridacchiò. Gli era venuta un’altra idea.
“Oh, no, non ne avrete!”  disse. “Ho trovato io il grano; l’ho piantato; l’ho portato  al mulino; e ho preparato il pane. Voi non mi avete aiutata. I miei pulcini mi  hanno aiutata. Ora noi mangeremo il pane.”
Chiamò i suoi piccoli  pulcini. Tagliò grosse fette del pane fresco. Poi si sedettero a tavola e  mangiarono il pane croccante spalmandovi sopra molto burro.
L’oca e l’anatra li  osservavano con l’acquolina in bocca. Ma la piccola gallina rossa scosse solo  la sua testa e disse, “Cocco, cocco, coccodè.”
   
