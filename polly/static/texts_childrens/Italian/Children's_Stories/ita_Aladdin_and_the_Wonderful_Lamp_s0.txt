Aladino era il figlio di  Mustafà, un povero sarto di una delle ricche province della Cina. Quando il  ragazzo fu grande abbastanza per imparare un mestiere, suo padre lo prese con  sé nella sua sartoria. Ma Aladino era un ragazzo pigro, che amava di più  giocare che lavorare, e trascorreva i suoi giorni giocando nelle strade  pubbliche con altri ragazzi tanto pigri quanto lui.
Suo  padre morì quando era ancora giovane; ma Aladino continuò a comportarsi ancora  stupidamente, e sua madre fu costretta a filare il cotone giorno e notte per  mantenere la famiglia.
 
 
Un giorno, quando aveva circa  quindici anni, mentre stava giocando nelle strade con alcuni suoi compagni, uno  straniero che stava passando di lì si fermò ad osservarlo. Questo straniero era  un famoso Mago africano, che aveva bisogno dell’aiuto di una persona ignara, e  non appena vide Aladino capì dal suo intero aspetto, maniere, e apparenza, che  era una persona poco prudente, ed era proprio adatto per essere messo al suo  servizio. Il mago allora interrogò astutamente alcune persone che erano nelle  vicinanze sul nome e sul carattere di Aladino, e le risposte gli confermarono  che aveva giudicato bene il ragazzo.
Lo straniero, avanzando  adesso tra la folla di ragazzi, batté la sua mano sulla spalla di Aladino, e  disse, “Mio buon ragazzo, non sei per caso il figlio di Mustafà, il sarto?”
“Sì, signore,” rispose  Aladino, “ma mio padre è ormai morto da molto tempo.”
“Ahimè!”  gridò il mago, “che triste notizia! Sono il fratello di tuo padre, figliolo.  Sono stato all’estero per molti anni; e ora che sono ritornato a casa nella  speranza di vederlo, mi racconti che è morto!”
 
 
E per tutto il tempo scesero  giù lacrime dalle guance dello straniero, mentre il suo petto sobbalzava dai  sospiri. Poi estrasse un borsellino e diede due pezzi d’oro ad Aladino, e  disse: “Prendi questo, ragazzo mio, per tua madre. Dille che questa sera verrò  a fargli visita e cenerò con lei.” 
Soddisfatto per il denaro,  Aladino corse a casa dalla madre. “Madre,” disse, “ho uno zio?” Sua madre gli  disse che non ne aveva, dopo di che Aladino estrasse il suo oro e le raccontò  che un uomo che sosteneva di essere il fratello di suo padre stava venendo a  cenare con lei quella stessa sera. Piena di perplessità la buona donna uscì per  andare al mercato, dove comprò delle provviste, ed era ancora indaffarata a  preparare la cena, quando il mago bussò alla porta. Entrò seguito da un  facchino carico di ogni sorta di frutta deliziosa e dolci per il dessert, e con  diverse bottiglie di vino.
Il mago dopo aver consegnato  nelle mani di Aladino quello che aveva portato, salutò sua madre, e le chiese  di mostrargli il posto dove suo fratello Mustafà era solito sedersi; e dopo di  ciò si abbassò e lo baciò molte volte, dicendo, con le lacrime agli occhi, “Mio  povero fratello, come sono triste, per non essere arrivato abbastanza presto  per darti l’ultimo abbraccio!”
Appena si furono seduti a  cenare, diede alla madre di Aladino un resoconto dei suoi viaggi, raccontando  che per quaranta anni era restato lontano da casa, per vedere le meraviglie di  terre lontane. Poi voltandosi verso Aladino, gli chiese il suo nome; “Mi chiamo  Aladino,” rispose. “Bene Aladino,” proseguì il mago, “che affare stai seguendo?  Svolgi qualche mestiere?”
A questa domanda Aladino  chinò la sua testa, e non rimase per niente sconcertato quando sua madre  rispose per lui, “Aladino è un ragazzo pigro; suo padre fece tutto quello che  poté per insegnargli il suo mestiere, ma ogni sforzo fu vano; e dalla sua  morte, malgrado tutto quello che gli dico, non fa nulla tranne che passare  inutilmente il suo tempo nelle strade, così che ormai dispero che possa uscire  da lui qualcosa di buono.” 
Su queste parole la povera  donna scoppiò in lacrime, e il mago rivolgendosi ad Aladino, disse: “Questo non  è bello, nipote; devi pensare a come cavartela e come guadagnarti i mezzi di  sussistenza, e ti aiuterò per quanto potrò; cosa ne pensi, se ti prendo un  negozio e te lo arredo?”
Aladino  fu felicissimo all’idea, perché pensò che ci sarebbe stato veramente poco  lavoro     da fare per gestire un  negozio, e disse a suo zio che per lui sarebbe andato bene più di ogni altra  cosa.
“Domani ti porterò con me,”  disse il mago, “vestiti tanto elegantemente quanto il miglior mercante della  città, e allora apriremo un negozio.”
La madre di Aladino lo  ringraziò molto cordialmente e pregò Aladino di comportarsi in modo da  dimostrasi degno della buona sorte promessagli dal suo gentile zio.
Il giorno successivo, come  promesso, lo straniero passò da Aladino, e lo condusse da un mercante, dove  abiti già confezionati si adattavano ad ogni tipo di persona a cui erano  venduti. Poi il mago indusse Aladino a provare gli abiti più eleganti, ed anche  a sceglierne uno che preferiva, e pagò subito il mercante per l’abito. Allora  il presunto zio portò Aladino a visitare i bazar e i can dove si trovano i  mercanti stranieri e le moschee più splendide, e in serata diede in suo onore  una bella festa.
Quando la madre di Aladino lo  vide ritornare vestito così elegantemente e con dei racconti così belli della  compagnia con cui era stato, fu colma di gioia. “Fratello generoso,” esclamò al  mago, “non so come ringraziarti abbastanza per la tua bontà; ti auguro di  vivere molti anni felici, in modo da poter vedere la gratitudine di mio  figlio!”
“Aladino,” rispose, “è un  bravo ragazzo. Sembra prestare attenzione a quello che dico. Sono sicuro che lo  trasformeremo in ciò che desideriamo. Sono solo dispiaciuto per una cosa, di  non poter affittare domani il negozio per Aladino, perché è venerdì e tutti i  mercanti saranno assenti. Sistemeremo comunque tutti i nostri affari sabato; e  domani verrò qui a prendere Aladino per mostrargli i giardini pubblici che sono  fuori città.
Il  mattino seguente Aladino si alzò molto presto e si vestì in fretta, era molto impaziente  di vedere suo zio. Appena lo vide arrivare gli corse incontro. Il mago lo  salutò molto cordialmente; “Vieni, mio buon ragazzo,” disse sorridendo; “oggi  ti mostrerò delle belle cose.”
 
 
Lo condusse allora attraverso  ad alcuni meravigliosi giardini con delle grandi case poste proprio nel mezzo;  ad Aladino non restava che esclamare alla loro bellezza, così suo zio, gradualmente  lo condusse sempre più lontano. Presto, vedendo che Aladino era stanco, gli  ordinò di sedersi in uno di questi giardini a fianco di una grande fontanella  d’acqua pura, ed estrasse da un panno di lino che era appeso alla sua cintura,  un pezzo di torta e della frutta, disse al ragazzo di mangiarle e nel frattempo  gi diede molti buoni consigli.
Poi incantandolo con discorsi  cordiali e piacevoli indusse Aladino ad andare con lui molto più avanti, e  camminarono fino a quando non giunsero in una stretta valle con montagne ad  ogni lato.
Questo era il luogo che il  mago per tutto il tempo voleva raggiungere, e nel quale aveva portato Aladino  per uno scopo segreto personale.
“Ora,” disse ad Aladino, “non  andremo oltre, e qui ti mostrerò alcune straordinarie meraviglie, che nessuno  tranne te ha mai visto. Ora accenderò un fiammifero, e tu, intanto,  raccoglierai tutti i rami e le foglie secche che trovi, per fare un falò.”
C’erano  così tanti rami secchi sparsi in questo luogo, che ben presto Aladino ne aveva raccolti  più che a sufficienza, mentre il mago accendeva il suo fiammifero. Poi gli  appiccò fuoco, e appena i rami furono in fiamme, vi buttò sopra uno speciale  profumo che aveva pronto nella sua mano. Si innalzò un denso fumo, mentre il  mago pronunciava alcune parole misteriose.
 
 
Nello stesso istante il suolo  tremò leggermente, aprendosi nel punto in cui si trovavano, e rivelando una  pietra quadrata larga circa cinquanta centimetri, con fissato al centro un  anello d’ottone.
Aladino era terrorizzato, e  stava per fuggire via, quando l’africano improvvisamente gli diede uno schiaffo  tanto violento da buttarlo a terra e ci mancò poco che non gli fece cadere  anche qualche dente. Il povero Aladino, con le lacrime agli occhi e tremante in  ogni parte del corpo, si alzò. “Mio caro zio,” esclamò, “cosa ho fatto per  meritarmi un colpo così duro?” “Ho delle buone ragioni per farlo,” rispose il  mago. “Non mi ubbidisci, e non te ne penti. Al di sotto di quella pietra è  nascosto un enorme tesoro, che ti renderà più ricco di molti re, se sarai  docile e attento a quello che ti dirò.”
Ora  Aladino aveva superato la sua paura. “Bene,” disse, “cosa devo fare? Dimmi;  sono     pronto ad ubbidirti in ogni  cosa!” “Ben detto!” rispose il mago; “vieni qui allora; afferra questo anello,  e solleva la pietra.”
Con sorpresa di Aladino la  pietra si sollevò senza alcun problema, e allora poté vedere una piccola  apertura di circa un metro di profondità, alla fine della quale si trovava una  piccola porta, con dei gradini per scendere ancora più in basso. “Ora,” disse  il mago, “devi scendere in questa caverna, e quando avrai raggiunto la fine dei  gradini vedrai una porta aperta che conduce in tre grandi saloni. In ogni  salone vedrai, su entrambi i lati quattro vasi di bronzo, tanto larghi quanto  delle botti, colmi d’oro e d’argento, ma dovrai prestare particolare attenzione  a non toccarli. Quando entri nel primo salone raccogli la tua tunica e legatela  attorno alla vita. Poi passa nel secondo salone senza fermarti, e da lì sempre  allo stesso modo vai al terzo. Soprattutto, bada e abbi molta cura a non andare  vicino alle pareti nemmeno con la tua tunica, perché se solo una parte del tuo  abito dovesse per puro caso toccarle moriresti all’istante. Alla fine estrema  del terzo salone, c’è una porta che conduce in un giardino, con alberi  bellissimi, tutti carichi di frutta. Prosegui diritto in avanti, e segui un  sentiero che vedrai, e che ti porterà ai piedi di una scalinata di cinque  gradini, alla cima della quale c’è una terrazza. Quando avrai raggiunto la  terrazza, vedrai davanti a te una nicchia, dove c’è una lampada accesa. Prendi  la lampada e spegnila. Poi togli lo stoppino e fai uscire il liquido al suo  interno, e mettila nella tua blusa. Dopo aver fatto ciò portamela. Non  preoccuparti di macchiare l’abito, perché il liquido dentro alla lampada non è  olio; e una volta che lo avrai versato fuori, la lampada si asciugherà da sola.  Se dovessi desiderare moltissimo di raccogliere qualcuno dei frutti nel  giardino, potrai farlo; e non c’è nulla che ti impedisca di prenderne tanti  quanti ne vorrai.”
Il  mago dopo aver dato queste istruzioni ad Aladino, si tolse un anello che aveva  su una delle sue dita, e lo mise al suo presunto nipote, dicendogli, che era  per proteggerlo contro ogni male che sarebbe altrimenti potuto accadergli; e  gli ordinò ancora di stare attento ad ogni cosa che gli aveva detto. “Vai,  bambino mio,” aggiunse, “scendi e sii coraggioso; adesso tutti e due  diventeremo immensamente ricchi per il resto della nostra vita.”
Aladino fece un balzo, e  saltò dentro all’apertura spontaneamente, e scese ai piedi dei gradini. Trovò i  tre saloni esattamente come li aveva descritti il mago. Li attraversò con  moltissima attenzione, poiché temeva di poter esse ucciso se fosse stato incurante.  Proseguì verso il giardino, e salì sul terrazzo senza fermarsi. Prese la  lampada, che si trovava nella nicchia, versò fuori il suo contenuto, facendo  attenzione che fosse completamente asciutta come aveva detto il mago, e la mise  nella sua blusa. Poi scese dalla terrazza e si fermò nel giardino ad osservare  la frutta, che aveva visto solo per un istante mentre passava di lì. Gli alberi  di questo giardino erano tutti colmi dei frutti più straordinari. Ogni albero  dava frutti di un colore diverso. Alcuni erano bianchi, altri scintillanti e  trasparenti, come cristallo, alcuni erano rossi e di tonalità diverse, altri  verdi, blu, viola; alcuni di una tinta giallastra, in breve, di quasi ogni  colore. Quelli bianchi erano perle; quelli scintillanti e trasparenti erano  diamanti; quelli rosso intenso rubini; i più chiari, erano un tipo particolare  di rubino chiamato balascio; quelli verdi, smeraldi; quelli blu, turchesi;  quelli viola, ametiste; quelli sfumati di giallo, zaffiri; allo stesso modo,  tutti gli altri frutti colorati erano varietà di pietre preziose; e tutte  quante erano del più grande formato, e le più perfette che si erano mai viste  in tutto il mondo.
Aladino non era ancora grande  abbastanza per capirne il loro valore, e pensò che fossero tutti solo dei pezzi  di vetro colorato.
Tuttavia,  la varietà e il contrasto di così tanti bei colori, come pure la loro  brillantezza e le     straordinarie dimensioni di  ogni tipo, lo indussero a raccoglierne qualcuno; e ne prese così tanti di ogni  colore da riempire sia entrambe le sue tasche, che i suoi due nuovi borsellini,  che il mago gli aveva comprato, quando gli aveva regalato il suo nuovo abito; e  siccome le sue tasche erano già piene e non potevano contenere anche i suoi due  borsellini, li legò allora ai lati della sua cintura, o fusciacca, e ne infilò  anche qualcuno tra le sue pieghe, poiché era di seta, e la riempì  completamente. Le portò in questo modo così da evitare di farle cadere. Non si  dimenticò di riempire quasi completamente anche la sua blusa.
Caricato in questo modo con  il più immenso tesoro, sebbene inconsapevole del suo valore, si affrettò ad  attraversare i tre saloni, per non fare attendere troppo a lungo il mago  africano. Dopo avere attraversato i saloni con la stessa cura di prima, incominciò  a risalire i gradini dai quali era sceso, per raggiungere l’entrata della  caverna, dove il mago lo stava aspettando con impazienza. Appena Aladino lo  scorse, lo chiamò in aiuto, “Dammi la tua mano, zio, per aiutarmi a salire.”  “Mio caro ragazzo,” rispose il mago, “faresti bene a darmi prima la lampada,  poiché ti è solo d’impaccio.” “No mi è assolutamente d’intralcio,” replicò  Aladino, “e te la darò quando sarò fuori.” Il mago insisté ancora nel volere la  lampada prima di aiutare Aladino ad uscire dalla caverna; ma il ragazzo l’aveva  così coperta con la frutta degli alberi, che si rifiutò perentoriamente di  consegnarla fino a quando non fosse stato fuori dalla caverna. Il mago africano  fu in preda alla più grande disperazione, e sprofondò nella più violenta  collera. Allora versò un po’ di profumo sul fuoco, che si era premurato di  mantenere acceso, e aveva a stento pronunciato due parole, davanti alla pietra,  che serviva a chiudere l’entrata del sotterraneo, che spontaneamente ritornò al  suo posto con tutta la terra sopra di sé, esattamente come era prima quando il  mago e Aladino erano arrivati lì.
Aladino  che era lungi dall’immaginare un’azione così maligna dal suo presunto zio, dopo  tutta la sua gentilezza e generosità, rimase più sconvolto e stupito di quanto  si possa raccontare. Quando scoprì di essere come sotterrato vivo, chiamò suo  zio ad alta voce un     migliaio  di volte, dicendogli che era pronto a dargli la lampada. Ma tutte le sue grida,  non gli diedero modo di farsi sentire, e rimase in completa oscurità. Le sue  lacrime alla fine terminarono, e scese ai piedi della scalinata, con  l’intenzione di andare verso la luce nel giardino, dove era passato prima. Ma le  pareti, che si erano aperte per incantesimo, ora si erano chiuse per lo stesso  motivo. Tastò diverse volte le pareti attorno a lui sia a destra che a  sinistra, ma non fu in grado di trovare la più piccola apertura. Allora  raddoppiò le sue grida e le sue lacrime, e si sedette sui gradini della sua cella,  senza il minimo barlume di     speranza di rivedere mai più  la luce del giorno, e anche fin troppo sicuro che questa sarebbe stata la sua  fine.
Aladino  rimase in questa condizione per due giorni, senza mangiare ne bere. Il terzo  giorno, sentendo che la sua morte era vicina, alzò le sue mani e unendole in  atto di preghiera, disse ad alta voce, “ Non vi è alcuna forza o potere, che  quella dell’alto e grande Dio.” Nel compiere l’azione di unire le sue mani in  preghiera, gli capitò , senza pensarci, di sfregare l’anello, che il mago africano  gli aveva messo al dito, e della cui forza non ne era ancora consapevole. In  seguito al suo sfregamento, un Genio di un incredibile enorme statura, e  dall’espressione molto orrida, apparse istantaneamente davanti a lui come se  uscisse dal suolo; era così alto che la sua testa toccava il soffitto a volta,  e rivolse queste parole ad Aladino: “Cosa desideri? Sono pronto ad obbedirti  come tuo schiavo; come schiavo di colui che indossa l’anello su suo dito, così  come tutti gli altri schiavi dell’anello.” Aladino debole e terrorizzato,  osando appena di avere delle speranze, gridò, “Chiunque tu sia, portami fuori  da questo posto, se ne sei capace!” Aveva a malapena detto ciò, quando si trovò  all’esterno della caverna,  proprio  nello stesso punto dove il     mago lo aveva abbandonato. A  fatica osava credere alla sua buona sorte, si alzò tremando, e vedendo la città  situata ad una certa distanza, fece il suo ritorno dalla stessa strada da cui  era venuto. La strada verso la porta di sua madre fu lunga e faticosa, e quando  la raggiunse, stava svenendo dalla fame e dalla stanchezza.
Nonostante a sua madre, le si  fosse quasi spezzato il cuore per la sua scomparsa, lo accolse cordialmente e  allegramente, e lo ristorò con cibo e vino. Quando si sentì di nuovo bene,  raccontò a sua madre, tutto quello che gli era accaduto, e le mostrò la lampada  e la frutta colorata, e lo stupendo anello al suo dito. Sua madre, comunque,  considerò poco i gioielli, poiché era inconsapevole del loro valore, così  Aladino li mise tutti dietro ad uno dei cuscini del sofà su cui erano seduti.  Provò comunque il più grande orrore di fronte alla malvagità del mago, ed  andarono tutte e due a riposare colmi di riconoscenza per la sua fuga   fortunata.
Il mattino seguente quando  Aladino si svegliò, il suo primo pensiero fu di essere molto affamato, e  avrebbe voluto fare colazione. “Ahimè, bambino mio,” rispose sua madre, “non ho  neanche un boccone di pane da darti. La scorsa notte hai mangiato tutti i  piccoli avanzi di cibo che erano in casa. Cerca comunque di avere un po’ di  pazienza, e vedrai che non passerà molto tempo prima che ti porterò qualcosa.  Ho un po’ di cotone della mia filatura, andrò a venderlo, e comprerò qualcosa  per il nostro pranzo.”
“Madre,” disse Aladino,  “tieni il tuo cotone per un’altra volta, e dammi la lampada che ieri ho portato  con me. Andrò a venderla e i soldi che prenderò ci serviranno per la colazione  e anche per il pranzo, non solo, forse anche per la cena.”
La  madre di Aladino prese  la lampada dal posto in cui l’aveva riposta. “Eccola,”  disse a suo figlio, “ma penso che sia molto sporca; se la pulirò un po’ forse  la potrai vendere per     qualcosa in più.” Allora  prese dell’acqua e della sabbia fine per pulirla. Ma aveva appena strofinato la  lampada, che immediatamente, mentre suo figlio era presente, emerse dal suolo  proprio davanti a lei, un genio orrendo e gigantesco, che esclamò con una voce  così forte quanto un tuono, “Cosa desideri? Sono pronto ad obbedirti come tuo  schiavo, e schiavo di coloro che hanno la lampada nelle loro mani, così come  tutti gli altri schiavi della lampada.” La madre di Aladino era troppo  spaventata per parlare, ma Aladino, che aveva già avuto modo di vedere una  simile apparizione nella caverna, non perse né il suo sangue freddo né il suo  giudizio. Afferrando la lampada, rispose con un tono risoluto della voce, “Sono  affamato, portami qualcosa da mangiare.” Il genio sparì, e ritornò dopo un  momento con un grande vassoio d’argento, che portava sulla sua testa, e dodici  piatti coperti dello stesso materiale colmi della più gustosa carne, e perfettamente  preparati, e sei pagnotte bianche come la neve sopra altrettanti piatti; due  bottiglie del vino più eccellente, e due coppe d’argento nella sua mano. Ripose  tutto e subito svanì.
Quando  la madre di Aladino si riprese dallo spavento, tutti e due si sedettero a  pranzare con la maggior gioia immaginabile, perché mai prima d’ora avevano  mangiato della carne così deliziosa o visto piatti così splendidi.
 
 
Gli avanzi di questo  banchetto gli bastarono per alcuni giorni, e quando tutto fu terminato, Aladino  andò a vendere uno alla volta i piatti d’argento, per provvedere al loro  sostentamento. In questo modo riuscirono a vivere felicemente per alcuni anni,  poiché Aladino dopo la sua avventura si era rinsavito, ed ora si comportava con  maggiore saggezza e prudenza. Prestava attenzione a visitare i negozi  principali e i luoghi pubblici, parlando solo con persone sagge e prudenti, e  così acquisì molta saggezza, e oltre a ciò diventò anche un giovane cortese e  di bell’aspetto.
Un giorno, mentre stava  passeggiando in città, Aladino udì un proclama del Sultano, che ordinava a  tutti quanti di chiudere i loro negozi e di ritirarsi nelle proprie case fino a  quando la Principessa Badroulbadour, la figlia del Sultano, non era passata per  recarsi ai bagni, e non ne aveva fatto poi ritorno.
Aladino spintonato dalla  folla di persone frettolose di raggiungere le proprie case, si ritrovò davanti  al portone di un grande palazzo che suppose fossero i bagni dove era attesa la  principessa.
Si  mise subito dietro la porta, dove era sicuro di non essere visto, e da dove  avrebbe anche potuto spiare la principessa al suo passaggio.
 
 
Dovette attendere a lungo  prima che lei arrivasse, con un seguito di suoi attendenti. La principessa appena  passò, butto da parte il suo velo, così che Aladino rimase folgorato dalla sua  bellezza. Era veramente la più bella principessa mai vista, e Aladino se ne  innamorò subito.
Quando finalmente, dopo  averci riflettuto a lungo, Aladino si decise a raccontare a sua madre del suo  amore per la Principessa Badroulbadour, lei scoppiò a ridere.
“Ahimè, figlio mio,” esclamò,  “cosa stai pensando? Devi aver sicuramente perso l’uso della ragione per  parlare così.”
“Madre,” rispose Aladino, “ti  assicuro che non ho perso la ragione; sono perfettamente sano di mente.  Intuisco bensì che mi consideri un folle per le mie pene, ma qualunque cosa tu  possa dire, non mi impedirà di chiedere in sposa al Sultano suo padre, la  Principessa Badroulbadour.
“Sinceramente, figlio mio,”  disse sua madre, “sembri aver dimenticato che tuo padre era soltanto un povero  sarto; e davvero, non conosci nessuno che osi andare a parlare di tutto ciò al  Sultano.” “Devi farlo tu madre,” disse Aladino con decisione. “Io!” esclamò sua  madre con grandissima sorpresa, “Andare io dal Sultano! No, davvero; mi  preoccuperò di come mi sono unita ad una tale follia. Sai molto bene che  nessuno può rivolgere alcuna richiesta al Sultano senza portare un ricco dono,  e dove della gente povera come noi potrà mai trovare una cosa del genere?”
Subito  Aladino raccontò a sua madre che mentre parlava con i mercanti nel bazar era  venuto a conoscenza del valore delle loro gemme, e che da molto tempo sapeva  che niente  di  ciò  che  avevano  nel loro negozio era così bello come quei   gioielli che  aveva     portato  a casa dalla caverna incantata. Così sua madre andò a prenderli dal cassetto  dove erano rimasti nascosti a lungo, e insieme li sistemarono su un piatto di  raffinata porcellana. Madre e figlio furono abbagliati dalla splendida  brillantezza e scintillio delle gemme e dai loro colori luminosi, e la madre di  Aladino, ora sicura che il dono di suo figlio avrebbe soddisfatto il Sultano,  alla fine accettò di fare tutto come lui desiderava. Prese il piatto di  porcellana nel quale si trovava il dono dei gioielli, e lo avvolse in un  raffinatissimo tessuto di lino. Poi ne prese un altro meno raffinato e ne legò  i quattro lembi insieme, in modo da poterlo trasportare senza problemi. Allora con  grande gioia di Aladino partì     prendendo la strada per il  palazzo del Sultano. Il Gran Visir, accompagnato da altri visir ed ufficiali  particolari della corte, era già entrato prima che lei arrivasse al cancello.  La ressa creata da coloro che avevano degli affari alla sala del consiglio era  moltissima. Le porte furono aperte, e lei entrò nella sala con altri. La sala  del consiglio era uno dei saloni più belli, molto ampio e spazioso, con una  grande e magnifica entrata. Si fermò e si mise in modo da essere di fronte al  Sultano, al gran visir, ed agli altri ufficiali, che istituivano il consiglio  ad entrambi i lati.
Dopo che furono ascoltate le  varie cause, il Sultano e la sua corte si ritirarono, senza che nessuno notasse  minimamente la presenza della madre di Aladino. La buona donna ritornò un  giorno dopo l’altro, fino a quando alla fine la sua pazienza e perseveranza non  toccarono il cuore del Sultano, che la mandò a chiamare per sentire quale era  il suo affare.
Tremante, la madre di Aladino  gli raccontò dell’audacia di suo figlio, e chiese la clemenza del Sultano per  lui e per se stessa. Il Sultano la ascoltò cortesemente, poi prima di darle una  risposta, le chiese che cosa avesse avvolto così accuratamente in un tessuto di  lino. La madre di Aladino aprì i tessuti e umilmente depose davanti al Sultano  i gioielli scintillanti. È impossibile esprimere la sorpresa e lo stupore che  provò questo monarca quando vide raccolta tutta insieme su quel piatto una tale  quantità dei più preziosi, perfetti, e brillanti gioielli, le cui dimensioni  erano le più grandi che avesse mai visto prima. Per qualche istante li fissò  senza parole. Quando, tuttavia, incominciò a riaversi, prese il dono dalle mani  della madre di Aladino, ed esclamò trasportato dalla gioia, “Ah! Come è bello,  quanto è estremamente ricco!”
Poi  girandosi verso il suo gran visir, gli mostrò  le gemme e gli  parlò per  qualche  minuto  in     privato. Allora disse alla  madre di Aladino, “Mia buona donna, farò veramente felice tuo figlio,  permettendogli di sposare la principessa mia figlia, appena mi invierà quaranta  grandi catini di oro massiccio, completamente colmi dello stesso genere di  gemme che mi hai già donato a suo nome, portati da un numero identico di  schiavi di colore, ognuno dei quali dovrà essere condotto da uno schiavo  bianco, giovane, benfatto, di bell’aspetto e riccamente vestito. Queste sono le  condizioni a cui sono disposto a concedergli la Principessa mia figlia. Vai, mia  buona donna, ed aspetterò fino a quando non mi porterai la sua risposta.”
La madre di Aladino, piena di  delusione, ritornò a casa e raccontò a suo figlio lo strano desiderio del  Sultano. Ma Aladino fece soltanto un sorriso, e appena sua madre uscì, prese la  lampada e la strofinò, quando improvvisamente apparve il Genio, Aladino gli  ordinò di non perdere tempo e di portargli il dono che il Sultano desiderava.  Il Genio disse solo che i suoi ordini sarebbero stati subito esauditi, e poi  sparì.
Il Genio ritornò in  brevissimo tempo, con quaranta schiavi di colore che portavano ciascuno sulla  loro testa un grande catino d’oro molto pesante, colmo di perle, diamanti,  rubini, e smeraldi, tanto belli quanto gli altri. Tutti questi schiavi con i  loro catini d’oro, insieme a quelli bianchi, riempivano completamente la casa,  che era proprio piccola, così come il cortile di fronte e un giardino sul  retro.
La madre di Aladino che era  ora rientrata, ebbe quasi uno svenimento quando vide questa grande folla e  tutta la sua magnificenza, ma Aladino desiderava che lei seguisse subito la  processione di schiavi verso il palazzo, per donare al Sultano la dote per la  Principessa.
Non appena il primo schiavo  si mise in strada tutti i passanti corsero a guardare, e quando l’intera  processione fu sulla strada, la folla era così numerosa che ognuno si doveva  fermare nel punto in cui si trovava.
Quando  il primo degli ottanta schiavi arrivò al cancello del primo cortile del  palazzo, i portinai si affaccendarono per aprirlo, appena si accorsero  dell’avvicinarsi di questa sorprendente  processione, anche  perché   scambiarono  il primo schiavo  per  un re,  da     quanto era vestito riccamente  e magnificamente.
Appena il Sultano fu  informato della marcia e dell’arrivo di questi schiavi, diede ordine di  lasciarli entrare. Non appena, comunque, si presentarono all’ingresso,  trovarono la porta della sala del consiglio aperta. Entrarono in perfetto  ordine, una parte andò a destra e l’altra a sinistra. Dopo che furono tutti  entrati nella sala, ed ebbero formato un ampio semicerchio davanti al trono del  Sultano, ogni schiavo di colore posò il catino che stava portando sul tappeto.  Poi si prostrarono tutti così umilmente, che le loro fronti toccavano il  pavimento. Contemporaneamente anche gli schiavi bianchi eseguirono la stessa  cerimonia. Allora tutti si rialzarono, e così facendo, gli schiavi di colore  scoprirono i catini che erano proprio davanti a loro, e poi rimasero fermi con  le mani incrociate sopra il loro petto.
È difficile da immaginare lo  stupore del Sultano alla vista di tutte quelle ricchezze. Dopo aver fissato gli  schiavi con il loro mucchio scintillante di gioielli, disse alla madre di  Aladino, “Vai, mia buona donna, e comunica a tuo figlio che lo sto aspettando a  braccia aperte per riceverlo e abbracciarlo!”
Aladino fu così rallegrato da  questa notizia che poté a stento rispondere a sua madre, e affrettandosi nella  sua camera, chiuse la porta, e chiamato il Genio, gli ordinò di trasportarlo  immediatamente in un bagno. Dopo essere stato lavato e profumato da mani  invisibili, fu rivestito con abiti che risplendevano come il sole, e oltre a  ciò il Genio gli portò uno splendido destriero e venti schiavi che marciavano  al suo fianco verso il palazzo del Sultano, tutti quanti con delle borse d’oro  che distribuivano tra la gente.
Se  prima c’era della folla, adesso ce n’era dieci volte tanto, ad osservare  Aladino mentre cavalcava verso il palazzo del Sultano, ed a raccogliere i pezzi  d’oro che cadevano come pioggia dalle mani degli schiavi al suo passaggio. Il  Sultano scese dal suo trono per salutarlo e ovunque a palazzo fu un momento di  festeggiamento e gioia. Dopo cena fu ordinato al giudice di stilare un  contratto matrimoniale tra Aladino e la Principessa Babroulbadour. Quando fu  redatto, il sultano chiese ad Aladino se desiderava rimanere nel palazzo, e  concludere tutte le cerimonie quello stesso giorno. “Sire,” rispose, “sebbene     sia impaziente di entrare in  possesso di tutti i vostri doni, vi chiedo di permettermi di aspettare fino a  quando non avrò costruito un palazzo per accogliervi la Principessa, e che sarà  anche degno di lei:  per questa ragione vi chiedo di avere la bontà di  indicarmi un luogo adatto, vicino al vostro palazzo, così potrò essere sempre  pronto a prestare i miei servigi a vostra maestà.  Non tralascerò nulla affinché  sia finito con tutta la diligenza possibile.” “Figlio mio,” rispose il Sultano,  “prenditi qualunque luogo consideri adatto. C’è un ampio spazio libero davanti  al mio palazzo, e per un po’ di tempo ho riflettuto a come riempirlo; ma  ricorda, che per avere la mia completa felicità, non dovrai fare altro che unirti  al più presto con mia figlia.” Dopo aver detto ciò, abbracciò ancora Aladino,  che si congedò dal Sultano con un atteggiamento così educato come se fosse  cresciuto e avesse trascorso tutta la sua vita a corte.
Appena  Aladino arrivò a casa, non perse tempo nel convocare ancora il Genio; gli  comandò di costruire immediatamente il più fantastico palazzo che si fosse mai  visto sul terreno concessogli dal Sultano.
 
 
Il Genio appari presto il  mattino seguente; “Sire,” disse, “il tuo palazzo è terminato, vieni e controlla  se è come desideri. “Poi in un istante Aladino si trovò trasportato proprio là;  trovò il palazzo molto più bello di quanto aveva mai sperato, e perfetto in  ogni parte. “Genio,” disse Aladino, “è rimasta ancora una cosa che desidero; ed  è di avere un tappeto del più raffinato velluto, che si estende dal cancello  del Sultano fino a questa porta, affinché la Principessa ci possa camminare  sopra.” Ed in un istante fu realizzato. 
Le parole non possono  descrivere lo stupore del Sultano e di tutta la sua famiglia alla vista di  questo meraviglioso palazzo scintillante nel luogo che erano abituati a vedere  vuoto e spoglio. La Principessa fu rallegrata da tanto splendore, e il matrimonio  con Aladino fu celebrato quello stesso giorno, e la loro felicità fu la più  grande possibile.
Per  qualche mese vissero felici, e Aladino mostrando grande benevolenza verso i  poveri della città, compiaceva tutti per la sua generosità. Ma doveva esserci  presto una fine a tutto questo.
 
 
Aladino si era molto  appassionato alla caccia e non passava settimana che non uscisse per seguire  una battuta di caccia, a volte anche molto lontano dalla città.
A quel tempo il suo vecchio  nemico, il mago africano, aveva scoperto grazie ad alcune delle sue arti  magiche, che Aladino era incredibilmente ricco, molto amato e rispettato,  invece di essere, come credeva, morto nella caverna incantata. Il mago pieno di  rancore, giurò di distruggere Aladino, e partì subito per la Cina. Arrivato  laggiù si recò in uno dei can principali e lì iniziò a parlare di Aladino e  delle meraviglie del suo palazzo. In questo modo venne a sapere che Aladino era  andato a caccia, e che non era atteso a casa per tre o quattro giorni.
Il mago prese di conseguenza  le sue precauzioni e dopo aver comprato una dozzina di lampade nuove brillanti,  le mise in un cesto, e poi si avviò verso il palazzo di Aladino. Avvicinandosi,  incominciò a gridare ad alta voce, “Chi vuole cambiare delle vecchie lampade  con delle nuove?” Questa proclamazione portò attorno a lui una folla di persone  e bambini rumorosi e sorridenti, perché tutti pensavano che fosse matto ad  offrire le sue lampade nuove per delle vecchie.
Tuttavia  andò ancora avanti con il suo grido di richiamo, fino a quando non giunse sotto  alla finestra della Principessa, e tutte le schiave che l’assistevano non  corsero ridendo per     guardare sulla strada. “Oh!”  disse una delle schiave, venite, proviamo a vedere se il vecchio folle intende  proprio quello che dice; c’è una brutta vecchia lampada posata sul cornicione  del salone con ventiquattro finestre; al suo posto ne metteremo una nuova, se  il vecchio è veramente di parola.” Una delle schiave, dopo aver ricevuto il  permesso dalla Principessa, corse con la lampada dal mago, che prontamente le  diede in cambio la migliore lampada che aveva fra quelle nuove, e poi si ritirò  a godersi il trionfo della sua vendetta.
Appena  giunse la notte, convocò il Genio della lampada e gli ordinò di trasportarlo,  con il palazzo, e la Principessa, nell’angolo più remoto dell’Africa. L’ordine  fu eseguito immediatamente.
 
 
La confusione e il dolore del  Sultano furono terribili quando scoprì che il palazzo era svanito e sua figlia  perduta. La gente spaventata corse nelle strade, e i soldati furono inviati  alla ricerca di Aladino, che non era ancora ritornato dalla caccia.
Aladino  fu presto acciuffato e trascinato davanti al Sultano come un criminale; e  sarebbe stato decapitato, se il Sultano non fosse stato preoccupato di fare  arrabbiare il popolo, dal     quale era molto amato. “Vai,  infelice!” esclamò il Sultano, “ti concedo la tua vita; ma se mai mi apparirai  davanti ancora la morte di coglierà, a meno che non mi porterai entro quaranta giorni  delle notizie di mia figlia.”
Aladino disperato e con il  morale a terra lasciò il palazzo senza neppure sapere dove andare. Alla fine si  fermò ad un ruscello a bagnarsi gli occhi, che bruciavano per tutte le lacrime  che aveva versato; come si fermò, il suo piede scivolò, e tenendosi ad un pezzo  di roccia per evitare di cadere, schiacciò l’anello del mago, che portava  ancora al suo dito; e il Genio dell’anello apparve davanti a lui dicendo, “Cosa  vorresti avere?” – “Oh, potente Genio,” esclamò Aladino, “porta il mio palazzo  indietro nel posto dove si trovava ieri!”
“Quello che mi ordini,”  rispose il Genio, “non è in mio potere ti devi rivolgere al Genio della lampada  per questo servigio.”
“Allora,”  disse Aladino, “ti comando di trasportarmi dove si trova ora il palazzo.”  Aladino si trovò subito accanto al suo palazzo, che era in un campo non lontano  da una strana città; la Principessa Badroulbadour ora stava camminando nella  sua camera, piangendo per la sua perdita, quando per caso si avvicinò alla finestra,  e lì sotto vide Aladino, e facendogli segno di restare in silenzio, gli inviò  una schiava per portarlo all’interno  attraverso  una  porta  privata.  La   Principessa  e suo marito  si baciarono,  e versarono     molte lacrime, e poi Aladino  disse, “Dimmi , mia Principessa, cosa ne è stato di una vecchia lampada che ho  lasciato sul cornicione del salone con ventiquattro finestre?”
Allora la Principessa gli  raccontò come le sue schiave l’avevano scambiata con una nuova, e disse che il  tiranno in cui era in potere, portava sempre quella lampada nella sua blusa.  Aladino allora ebbe la certezza che questa persona altri non era che il suo  vecchio nemico, il mago africano, che dopo averlo portato al suo tracollo, ora  stava facendo ogni sforzo per indurre la Principessa a dimenticare Aladino e  sposarlo.
Dopo  aver parlato a lungo, trovarono per caso un piano per riavere la lampada.  Aladino andò in città travestito da schiavo, e lì vi comprò una polvere che una  volta ingoiata avrebbe subito provocato la morte; poi la Principessa invitò il  mago a cenare con lei. Poiché non era mai stata prima così cortese con lui, fu  piuttosto rallegrato dalla sua gentilezza; e mentre erano a tavola, la  Principessa ordinò di portare due calici di vino che aveva preparato lei  mischiandolo  con la  polvere,  e dopo aver finto di assaggiare quello     che teneva nella sua mano,  chiese al mago di scambiare i calici, come era usanza tra amanti in Cina. Afferrò  allegramente il calice, e lo bevve tutto in un sorso, e cadde privo di sensi  sul pavimento.
Aladino era vicino pronto a  sottrarre la lampada dalla sua blusa e strofinandola frettolosamente, chiamò il  Genio, che subito trasportò il palazzo e tutto ciò che conteneva indietro nel  luogo da dove erano venuti.
Alcune ore più tardi, il  Sultano che si era alzato allo spuntare del giorno per abbandonarsi al suo  dolore, andò alla finestra ad osservare lo spazio che si aspettava di vedere  vuoto e libero, ma con sua indescrivibile gioia, vide il palazzo di Aladino  brillare al suo posto. Richiamò le sue guardie e si affrettò ad abbracciare sua  figlia; e nel corso dell’intera settimana non si sentirono altro che il suono  di tamburi, trombe, cembali e ogni tipo di musica celebrativa, in onore del  ritorno di Aladino con la Principessa.
Qualche  tempo più tardi, il Sultano morì, e Aladino e la Principessa Badroulbadour  salirono al trono. Regnarono insieme per molti anni e alla loro morte  lasciarono molti nobili figli e figlie.
 
 
