C'era un volta, una famiglia di tre orsi che  viveva in un bosco. Papà orso era il più grande, aveva una grande testa, delle  grandi zampe e una possente voce. Mamma orsa era di grandezza media, con una  testa media e un corpo medio e un tono di vocina troppo bassa per essere un  orso. Il più piccolo era un simpatico orsetto con un corpo strano, piccole  zampette e una vocina strana, quasi sibilante I tre orsi avevano un bella casetta e tutto  ciò di cui avevano bisogno. C'era una grande poltrona per papà orso, una grande  ciotola che usava per mangiare e un grande letto dove si coricava per dormire  la notte.
Mamma orsa, aveva una ciotola più piccola cosi  come un letto e una  di media grandezza.  E l'orsetto aveva una poltrona piccina, un lettino ordinato e una ciotola che  poteva contenere abbastanza da riempire il suo piccolo stomaco.
Vicino alla casa dei tre orsetti, viveva anche  una bambina di nome Riccioli d'oro. Era una bella bambina con riccioli biondi  che brillavano alla luce del sole. Ecco perché la chiamavano Riccioli d'oro.
Un giorno, Riccioli d'oro si avventurò nella  foresta per raccogliere dei fiori, passò delle ore a costruire corone e  ghirlande con i fiori e le foglie che aveva trovato. All'improvviso, si trovò  di fronte ad una strana casetta e incuriosita, volle vedere chi vi  abitava.  Diede una sbirciatina prima da  una finestra e poi dall'altra, ma non vide nessuno.                    
Pensò allora di bussare alla porta, ma il  battente della porta era troppo alto per lei e per arrivarci dovette prendere  il ramoscello di un cespuglio. Bussò, una, due, tre volte.
Non rispose nessuno, e quindi, dopo un po’,  Riccioli d'oro aprì la porta lentamente e entrò nella casa degli orsi. 
Gli orsi non erano in casa. Dopo aver  preparato e versato il loro porridge nelle ciotole, erano usciti a fare una  passeggiata nel bosco in attesa che il porridge si raffreddasse.
Riccioli d'oro rimase sorpresa nel vedere  messe in fila la ciotola grande, quella media e quella più piccola e pensò  "una delle persone che vive qui deve mangiare più delle altre. Ho fame e  credo che mangerò un po’ di questo porridge nella ciotola grande". Fece un  boccone, ma il porridge era troppo caldo e Riccioli d'oro rovesciò la ciotola  per terra. Poi prese una cucchiaiata di porridge dalla ciotola media ma questa  volta era troppo freddo e disgustata lanciò via la ciotola, chiedendosi  come fosse possibile che qualcuno potesse mangiare quella roba.
Rimaneva solo la ciotola più piccola e Riccioli  d'oro provò anche quella. Era perfetto e le piacque talmente tanto che mangiò  tutto il porridge.
Nel frattempo si era guardata in giro in cerca  di una bella poltrona su cui sedersi mentre finiva di mangiare il porridge  dell'orso. Si sedette prima su una grande sedia, ma era troppo dura. Poi provò  la poltrona media, che non andava bene perché troppo morbida.
Diede poi un'occhiata intorno alla stanza e  vide una piccola poltrona che sembrava essere stata fatta apposta per qualcuno  della sua grandezza. Si sedette in quella, e le piacque davvero molto. Ma la poltrona  si ruppe dopo poco che si era seduta. Riccioli d'oro si rialzò più impaurita  che ferita e cercò di rimettere insieme i pezzi della poltrona ma senza  successo.
Riccioli d'oro iniziò a sentirsi stanca e  assonnata e si guardò intorno per vedere se c'era una camera dove potersi  sdraiare un po’ e riposarsi. Ovviamente ne trovò una e in essa vi erano tre  letti uno di fianco all'altro. Il primo era un grande letto, il secondo un  letto medio e il terzo un lettino piccino. I tre letti messi in questa  posizione le ricordarono le tre ciotole per il porridge messe in fila.
Prima si stese sul letto grande. C'era così  tanto spazio: ma era duro come un sasso e il cuscino troppo alto.                   
Così rotolò dall'altra parte e si stese sul  letto medio. Ma questa volta era troppo soffice! e Riccioli d'oro sprofondò  così a fondo che fece fatica ad uscire dal letto.
Rimaneva solo il letto piccino e Riccioli  d'oro lo provò. Era perfetto, allora si sdraiò comodamente e si addormentò.
Nel frattempo, i tre orsi pensarono di tornare  a casa per la colazione perché ormai il porridge non era più troppo caldo.  Quando papà orso vide la sua ciotola di porridge rovesciata sul pavimento,  disse con il suo vocione:
"QUALCUNO HA MANGIATO IL MIO  PORRIDGE".
E usò il suo bastone per girare la ciotola,  dandogli un colpo con la zampa.
Mamma orsa vide poi che anche la sua ciotola  di porridge era stata spostata dal tavolo. Alzò le zampe e disse:
"QUALCUNO HA MANGIATO IL MIO PORRIDGE".
Infine l'orsetto corse agitato vicino alla sua  ciotola di porridge, la vide vuota e piagnucolò:
"QUALCUNO HA MANGIATO TUTTO IL MIO PORRIDGE", si mise le zampe sugli occhi e iniziò a piangere  più forte che poteva, pensava fosse uno scherzo cattivo solo perché lui era un  orsetto piccino.
Mamma e papà orso erano arrabbiatissimi e  dissero che avrebbero punito severamente chiunque avesse giocato con loro quel  brutto scherzo. Papà orso andò poi a sedersi sulla sua grande poltrona  e si accorse che c'era qualcosa di diverso  da come l'aveva lasciati lui. Riccioli d'oro aveva dimenticato di rimettere a  posto i cuscini. E papà orso brontolò:
"QUALCUNO SI E' SEDUTO SULLA MIA  POLTRONA"
Mamma orsa andò poi a sedersi nella sua  poltrona e si accorse della cavità che Riccioli d'oro aveva lasciato quando si  era seduta. Così si accigliò e borbottò :
"QUALCUNO SI E'  SEDUTO SULLA MIA POLTRONA"

Questo agitò ancora di più l'orsetto che  sapeva già cosa aspettarsi. Se questo strano visitatore, pensò, ha fatto questi  danni alle altre poltrone, avrà probabilmente rotto in mille pezzi la mia,  visto che mi ha trattato peggio degli altri perché io sono così piccolo. Allora  corse a vedere la sua poltrona e vide subito cosa aveva fatto alla sua poltrona  preferita.
"QUALCUNO SI E'  SEDUTO SULLA MIA POLTRONA"

urlò l'orsetto e si buttò a terra a piangere.
                     
Papà orso era davvero arrabbiato adesso e si  chiedeva chi poteva essere entrato nella sua casa. Era deciso a trovare il  colpevole ed si diresse verso la camera da letto seguito da mamma orsa e il  piccolo orsetto. Riccioli d'oro aveva cercato di sistemare il cuscino di papà  orse che era troppo alto e abbassarlo alla sua altezza. Papà orso notò che il  cuscino era stato schiacciato e brontolò: "QUALCUNO SI E' SDRAIATO NEL MIO  LETTO"
Guardarono poi il letto di mezzo che era pieno  di gobbette e cavità, inoltre sembrava così disordinato che mamma orso disse:
"QUALCUNO SI E'  SDRAIATO NEL MIO LETTO"

Arrivarono al terzo letto. La coperta era al  suo posto, il cuscino era li e sul cuscino c'era la chioma bionda di Riccioli  d'oro che fu trovata addormentata.
"QUALCUNO SI E'  SDRAIATO NEL MIO LETTO…ED E' ANCORA LI!"

sussurrò l'orsetto con la sua vocina stridula.
 

Papà orso, mamma orso e orsetto rimasero a  bocca aperta a fissare con sorpresa la bella bambina che avevano trovato li.
Papà orso, che aveva un cuore tenero, si  vergognò di sè stesso per aver minacciato di punire chiunque fosse entrato in  casa sua.
Mamma orso disse :"povera bambina! Vorrei  abbracciarla e darle un bacio, sembra così dolce e carina". E si pentì  di essersi lamentata per il porridge che era stato assaggiato e per la poltrona  nella quale "qualcuno" si era seduto.
L'orsetto invece era triste per come era stato  trattato e continuò a lamentarsi. Riccioli d'oro nel sonno sentì la confusione,  ma era così profondamente addormentata che la voce di papà orso le sembrò il  soffiare del vento o il rumore di un tuono. La voce di mamma orsa invece le  parve la voce di qualcuno che parlava nel suo sogno. Ma improvvisamente non  appena sentì la voce stridula dell'orsetto, si svegliò ed ebbe paura perché  papà orso, mamma orso e orsetto la stavano guardando con una strana espressione.  Capì subito a chi appartenevano le tre ciotole per il porridge, le tre poltrone  e i tre letti.
Vide che la finestra della camera era aperta,  perché i tre orsi, da buoni orsi, aprivano sempre la finestra la mattina quando  si alzavano e con…uno…due…tre…saltò fuori dalla finestra lasciando un pezzo del  suo vestito nella zampe dell'orso che invano cerco di trattenerla. Riccioli  d'oro cadde per terra e ci volle qualche minuto per rendersi conto dov'era. Le  sembrò che tutto il bosco fosse abitato da orsi e si mise a correre più forte  che poteva finché uscì dalla foresta in cerca della sua casa.
Che gioia provò ad essere di nuovo a casa sua.                           
Riccioli d'oro promise che non sarebbe più  entrata in casa di qualcun altro senza essere invitata e che non si sarebbe mai  più messa comoda in casa di altri come aveva fatto nella casa degli orsi.
I tre orsi rimasero per un po’ alla finestra  dopo che Riccioli d'oro era scappata e sebbene inizialmente era stati  arrabbiati con la bambina e pronti a prenderla, presto non ci pensarono più  ricordandosi invece che è saggio PERDONARE E DIMENTICARE.
E se mi credi, quel piccolo orsetto che aveva  fatto i capricci, era ora così orgoglioso solo al pensiero che quella bambina  tanto carina aveva mangiato il suo porridge, si era seduta sulla sua poltrona e  dormito nel suo letto! E ora questo gli faceva piacere. Ma dal momento che  questi sentimenti non durano a lungo, voglio consigliarti di non ficcare il  naso negli affari degli altri, e soprattutto, se vai nel bosco…stai lontano  dalla casa dei TRE ORSI.