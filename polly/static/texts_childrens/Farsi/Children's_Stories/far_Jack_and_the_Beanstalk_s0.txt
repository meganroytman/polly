   جک و لوبيای سحر آميز     روزگاری، زن تنهايی با پسرش، جک، در کلبه ای زندکی می کرد. پسرک، جوان و نترس بود ولی هيچ کاری انجام نمي داد. وضع زندگی آنها روز به روز بدتر می شد و مادرش نمی توانست پولی بدست بياورد. برای همين آنها مجبور شدند تا گاوشان را بفروشند. مادر جک او را به خاطر تنبلي سرزنش می کرد، تا اينکه جک مادرش را مجبور کرد به او اجازه دهد تا گاو را برای فروش به بازار ببرد. مادر جک می دانست که او ارزش واقعی گاو را نمی داند و نمی تواند آن را به قيمت خوبی بفروشد، اما بالاخره راضی شد و به جک اجازه داد تا گاو را برای فروش ببرد. جک قبل از اينکه به بازار برسد قصابی را ديد. قصاب از او پرسيد : "می خواهی با گاو چه کار کنی؟ "، جک گفت که می خواهد گاو را بفروشد. مرد قصاب چند لوبيای درخشان را به او نشان داد و جک فکر کرد که آنها اسباب بازی های قشنگی هستند.  
  قصاب که ديد جک از ديدن لوبياها خوشحال شده است، از جک خواست تا گاو را با لوبياها عوض کند. جک قبول کرد و با لوبياها به سمت خانه دويد. وقتی به خانه رسيد، آنها را به مادرش نشان داد. اما مادرش بسيار عصبانی شد،  
  جک و لوبيای سحر آميز     سپس لوبياها را از پنجره به بيرون پرتاب کرد، و جک را تنبيه کرد.  
  صبح روز بعد، هنگامی که جک از پنجره به بيرون نگاه کرد، درخت بزرگی ديد که روز قبل در آنجا نبود. لوبياها ريشه زده و به سمت بالا، به طرف ابرها رشد کرده بودند. جک به مادرش گفت که می خواهد از آن درخت بلند بالا برود. اما مادرش ترسيد و ناراحت شد، ولی جک اعتنا نکرد و از درخت بالا رفت، تا جاييکه مادرش ديگر او را نديد.  
  هنگامی که جک به بالای درخت لوبيا رسيد، دور و برش را نگاه کرد تا کشوری را که به آن رسيده بود بهتر ببيند. آنجا جای عجيبی بود. در اين هنگام پری زيبايي آمد و در کنار او ايستاد و به او گفت: " من دوست تو هستم. در قلعه ای که آن طرف اينجاست، غولی زندگی می کند که زمانی پدر تو را دزديد و کشت. مادر تو در حالی که تو را در آغوش داشت از دست او فرار کرد. به خاطر اين غول است که شما بسيار فقير هستيد. حالا خوب از فکرت استفاده کن و چيزهايي را که او از شما دزديده، پس بگير. تو بايد شجاع باشي، من هم به تو کمک خواهم کرد."  
  جک به طرف قلعه رفت و در زد. همسر غول در را باز کرد و جک را ديد. به او گفت: "شوهر من مرد بدی است و تو را می کشد و می خورد. " جک گفت که خيلی گرسنه و خسته است، و نمی تواند راه برود. همسر غول،  
  جک گاو را با چند لوبيا مبادله کرد.   
  جک از درخت لوبيا بالا رفت.  
  جک و لوبيای سحر آميز     که زن مهربانی بود، جک را به داخل قلعه برد و به او شام خوشمزه ای داد. جک تازه غذايش را تازه تمام کرده بود که صدای پای محکمی از بيرون به گوش رسيد.  
  همسر غول گفت : " اين شوهر من است " و با عجله جک را به درون يک صندوقچه فرستاد و در آن را بست. غول که بسيار گرسنه بود فرياد زد و گفت : " بوی گوشت تازه می فهمم ! "  
  همسر غول گفت : " اوه، نه؛ اشتباه می کنی. " ، و در همين زمان غذايش را جلوی او گذاشت.  
  همين که غول غذايش را تمام کرد، همسرش را صدا زد تا مرغ او را برايش ببرد. جک در صندوقچه را بلند کرد تا ببيند بيرون چه خبر است. يک مرغ چاق روی ميز قرار داشت و هر بار که غول تکرار می کرد: " تخم بگذار!"، مرغ يک تخم طلا می گذاشت.  
  خيلی زود غول خوابيد؛ سپس جک از صندوقچه بيرون خزيد، مرغ را برداشت، از خانه بيرون دويد، از درخت لوبيا سر خورد و به خانه رفت. مادرش از ديدن او بسيار شاد بود و هنگامی که جک مرغ را به او نشان داد خوشحال شد. برای مدتی آنها همانطور زندگی کردند؛ اما جک فکرمی کرد که بايد کار بيشتری انجام دهد، برای همين دوباره از درخت لوبيا بالا رفت.  
  جک و لوبيای سحر آميز     در زمان کوتاهی جک به خانه غول رسيد، و خواهش کرد که يک شب آنجا بماند. اين بار وارد شدن به خانه غول مشکل بود، چون غول زنش را به خاطر گمشدن مرغ عزيزش سرزنش کرده بود. اما جک آنقدر اصرار کرد تا همسر غول راضی شد، و او را به خانه برد و پس از اينکه جک شام خورد او را در همان صندوقچه مخفی کرد. غول برای شام گوشت نمک سود و ماهی خورد، برای همين بسيار تشنه شد، و سه خمره نوشيدنی را سر کشيد. همين که شامش را تمام کرد از زنش خواست که کيسه های پولش را برايش ببرد. او آنقدر شام خورده و سنگين شده بود که وقتی مشغول شمردن سکه ها بود، به سرعت خوابش برد. جک صدای خرناس غول را شنيد و از مخفيگاهش بيرون پريد، قبل از اينکه غول بيدار شود کيسه های پول را برداشت، از خانه بيرون دويد، از درخت لوبيا سر خورد و به خانه رفت.  
  هنگامی که جک برگشت مادرش تقريباً بيمار بود، اما وقتی جک را سالم و سرحال ديد به سرعت خوب شد. آنها با سکه های طلا کلبه شان را تعمير کردند و با شادمانی مشغول زندگی بودند که جک فکر کرد دوباره به خانه غول سری بزند. تا اين زمان ،   
  جک با پری مهربان ملاقات می کند.  
  غول کيسه های پولش را می خواهد.  
  جک و لوبيای سحر آميز     زن غول آنقدر تنبيه شده بود که جرئت نداشت کسی را به خانه راه دهد. اما بالاخره جک را به خانه برد، به او غذا داد و او را در همان جای قبلی مخفی کرد.  
  مثل هميشه وقتی غول به خانه برگشت، فرياد زد و گفت که بوی گوشت تازه به مشامش می رسد، و شروع به گشتن به دنبال آن کرد. اما به زودی خسته شد و چون بسيار گرسنه بود شروع به خوردن غذا کرد. وقتی سير شد از زنش خواست تا چنگش را برايش ببرد. چنگ وسيله موسيقی شگفت انگيزی بود. وقتی روی ميز قرار می گرفت، خود به خود شروع به نواختن زيباترين آهنگ ها می کرد.  
  چنگ در حال نواختن آهنگ زيبايي بود که غول خسته شد و روی زمين دراز کشيد و به خواب عميقی فرو رفت.  
  جک مثل هميشه از مخفيگاهش بيرون آمد تا چنگ را بردارد. اما تا جک چنگ جادويي را لمس کرد، چنگ جيغ بلندی کشيد که غول را از خواب بيدار کرد. جک      جک و لوبيای سحر آميز     چنگ را نگه داشت و از خانه غول فرار کرد، و به درخت لوبيا رسيد، از درخت سر خورد و به زمين رسيد، در اين لحظه غول در بالای درخت لوبيا پديدار شد. جک مادرش را صدا کرد و از او خواست تا يک تبر برايش ببرد. با دو ضربه تبر، درخت لوبيا لرزيد و ترک خورد؛ با سومين ضربه شکست، غول از بالا به پايين پرتاب شد و مرد. وقتی مادر جک به غول نگاه کرد، از ديدن غولی که همسرش را کشته و تمام داراييهای آنها را دزديده بود، متحير شد.   
  پس از اينکه دشمن آنها مرد و درخت لوبيای سحر آميز قطع شد، جک که مرد بزرگی شده بود، به زندگی با مادرش در کلبه ادامه داد، و آنها سالهای سال در کنار هم به خوبی و خوشی زندگی کردند.  
