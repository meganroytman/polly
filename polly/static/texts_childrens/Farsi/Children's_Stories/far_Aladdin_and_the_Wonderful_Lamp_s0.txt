 علاء الدین یا چراغ جادویی     علاءالدین پسر یک خیاط فقیر بنام مصطفی بود که در یکی از شهر های زیبای چین  زندگی می کرد. زمانی که علاءالدین به قدر کافی بزرگ شد تا کار و کسب بیاموزد، پدرش  او را به دکان خیاطی خود برد. اما علاء الدین تنبل بود و بیشتر خوش داشت وقت خود  را صرف بازی و تفریح با پسران تنبلی مثل خود کند. 

هنوز علاءالدین نوجوان بود که پدرش فوت نمود، علاءالدین همچنان به تنبلی و  بازی ادامه می داد و مادرش مجبور بود همه روزه نخ بریسد و از فروش آن مصارف زندگی  خود و پسرش را تهیه کند.

 علاءالدین پانزده سال داشت که یک روز  هنگامیکه در کوچه با دوستان خود بازی می کرد، مرد بیگانه ای سراپایش را ورانداز  کرد. این مرد بیگانه جادوگری افریقایی بود که به کمک شخصی ساده لوح نیاز داشت.

زمانیکه چشمش به علاءالدین افتاد، دانست که مناسبترین شخص برایش همین  علاءالدین است. پس از آن جادوگر با حیله گری از شخصی که در نزدیکی اش ایستاده بود  در مورد نام و شخصیت علاءالدین سوال کرد. جواب های آن شخص باور جادوگر را برای  اینکه شخص مورد نظرش همین علاءالدین است تقویت کرد.

جادوگر در میان بچه ها رفت و بادستش شانه ای علاءالدین را محکم گرفت و گفت:


علاءالدین پاسخ داد:


جادوگر گفت:


اشک ها از چشمان مرد غریبه جاری شدند و گونه های او را تر نمودند.

 پس از آن جادوگر از میان کیسه ای  پولش دو سکه ای طلا را کشید و به علاءالدین داد و گفت: اینها را بگیر پسرم و به  مادرت بده و برایش بگو که من شام برای نان خوردن خانه ای شما می آیم. 

علاءالدین که از دریافت سکه های طلا خوشحال گردیده بود، دویده دویده جانب خانه  رفت تا موضوع را برای مادرش بگوید. همینکه به خانه رسید به مادر خود گفت: مادر آیا  من عمو دارم؟ مادرش گفت نه. بعد از آن علاءالدین سکه های طلا را به مادر نشان داد  و گفت مردی که ادعا می کرد برادر پدر من است اینها را به من داد و گفت که شب برای  صرف طعام خانه ای ما می آید. مادر علاءالدین در حالیکه متعجب شده بود به بازار رفت  تا برای شام مرد غریبه غذا تهیه کند.

هنوز مادر علاءالدین مصروف تهیه ای غذا بود که مرد بیگانه آمد و سبد بزرگی از  انواع شیرینی ها، میوه جات و نوشابه های لذیذ را که با خود آورده بود به علاءالدین  داد و به مادر علاءالدین گفت:


 زمانیکه مادر محل را به جادوگر نشان داد او خود را به آنجا انداخت و  شروع نمود به بوسیدن آن محل و در میان گریه می گفت: ای برادر بیچاره ای من! من  چقدر بدبخت هستم که زودتر نیامدم تا لااقل برای آخرین بار ترا در آغوش بگیرم.

بعداً در جریان صرف غذا جادوگر به علاءالدین و مادرش از سفرهای که نموده بود و  کشور های که دیده بود تعریف کرد. او گفت: چهل سال می شود که من از خانه دورم تا  کشور ها و عجایب جهان را ببینم. پس از آن از علاءالدین سوال نمود که نامش چیست؟  علاءالدین گفت نامم علاءالدین است. مرد جادوگر باز سوال نمود. علاءالدین چی کار می  کنی. علاءالدین شرمنده و خجالت سرش را در میان دستانش گرفت و خاموش ماند. در این  وقت مادرش جواب داد: او پسری تنبل و بیکاره است که هیچ کاری نمی کند. پدرش بار ها  تلاش نمود تا خیاطی را به او بیاموزاند اما نتیجه نداد و از وقتی که پدرش فوت  نموده است، او تمام روز وقت خود را به پرسه زنی در کوچه های می گذراند و هیچ کاری  انجام نمی دهد. من از اینکه این بچه کاری بکند کاملاً نا امید شده ام. مادر  علاءالدین با گفتن این جملات به گریه درآمد و جادوگر رو به علاءالدین نموده گفت:  این کار خوبی نیست برادر زاده! تو باید به فکر آینده و زندگی خود باشی و کاری را  بیاموزی. من تا آنجا که بتوانم ترا کمک می کنم که بتوانی کسبی را یاد بگیری. چی  فکر می کنی اگر دکانی برایت باز کنم تا در آن کار کنی؟ 

علاءالدین با شنیدن پیشنهاد جادو گر خرسند شد زیرا فکر می کرد دکانداری زحمت  کم کار دارد و به غریبه گفت: 

 جادوگر گفت: فردا من و تو به شهر می رویم، من برایت بهترین لباس ها را می خرم،  تو آنها را خواهی پوشید و پس از آن ما دکان خود را باز خواهیم کرد. مادر علاءالدین  بسیار خوشحال گردید از اینکه برای پسرش فرصتی بدست آمده است تا کار کند و آینده ای  خود را بسازد. 

فردا حسب وعده جادوگر با علاءالدین به بازار تاجران رفتند. در آنجا جادوگر  گرانبهاترین لباس ها را برای علاءالدین خرید. پس از آن کاکای ساختگی و علاءالدین  به گردش در بازار پرداختند و به محلی رفتند که سوداگران خارجی در آنجا کالا های  خود را می فروختند. بعداً آنها به دیدن بزرگترین و باشکوهترین مسجد رفتند. شب  جادوگر غذای مفصلی برای علاءالدین تهیه نمود. زمانیکه علاءالدین دوباره به خانه  برگشت و مادرش او را در لباس بسیار زیبا دید، خوشحال شد و گفت: ای برادر سخاوتمند!  نمی دانم چگونه از شما بخاطر آنچه که به علاءالدین نمودید تشکر کنم. خداوند به شما  عمر دراز بدهد و سالها زندگی کنید تا علاءالدین بتواند جبران نیکی های شما را  بکند.

مرد جادوگر به علاءالدین نگریست و گفت: علاءالدین بچه خوبی است. او به آنچه من  برایش می گفتم توجه می نمود. من شک ندارم که روزی او آدم بزرگی خواهد شد. اما من  از یک چیز متأسفم و آن اینکه فردا نمی توانم دکان برایش باز کنم زیرا فردا جمعه و  روز رخصتی است. به هر حال روز شنبه ما اینکار را خواهیم کرد و من فردا می آیم تا  علاءالدین را با خود به باغ عمومی که در خارج شهر است به تماشا ببرم.

صبح روز بعد علاءالدین وقتتر از همیشه از خواب برخواست و لباس های خود را  پوشید. درهمین لحظات جادوگر آمد و در حالیکه لبخند می زد به علاءالدین گفت: بیا  پسرخوبم! من امروز ترا جایی می برم که چیز های بسیار حالب را ببینی.

پس از آن علاءالدین و مرد جادوگر به سوی خارج شهر به راه افتادند. جادوگر به  علاءالدین گلهای زیبا را نشان می داد و علاءالدین از دیدن آنها تعجب می کرد و لذت  می برد. آنها همینطور که گلها را می دیدند، آهسته آهسته از شهر و آبادی دور شدند.  جادوگر متوجه شد که علاءالدین خسته شده است. به او گفت که بر سنگی که در کنار چاهی  قرار داشت بنشیند.

جادوگر از چاه آب کشید و به علاءالدین که تشنه شده بود داد، ضمنا او از بغل  خود یک عدد کیک مزه دار  و مقداری میوه را  بیرون کشید و به علاءالدین داد تا بخورد. پس از آن صحبت کنان بدون اینکه علاءالدین  متوجه شود، او را از شهر و آبادی دور برد تا اینکه به دره ای تنگی که به وسیله ای  کوه ها احاطه گردیده بود رسیدند. این محلی بود که جادوگر می خواست علاءالدین را  برای گفتن رازی بیارد. جادوگر گفت: ما باید کمی دیگر هم پیش برویم و در آنجا من به  تو چیز فوق العاده ای را نشان خواهم داد که تا حال کسی ندیده باشد. چون کمی پیش  رفتند و جادوگر مطمئن شد که به محل مطلوب رسیده اند به علاءالدین گفت: تو باید  بروی و مقداری چوب خشک جمع آوری کنی تا آتش فراهم کنیم. در اطراف آنها مقدار بسیار  زیادی چوب خشک افتاده بود و علاءالدین به زودی آنها را جمع نمود و در یکجا قرار  داد در این وقت جادوگر چوب ها را آتش زد و به زودی شعله های آتش زبانه کشیدند. پس  از آن جادوگر از جیب خود چیز خوشبویی را بیرون کشید و بر آتش پاش داد و دود غلیظی  از آتش برآمد.

در همین هنگام جادوگر برخی الفاظ جادویی را بر زبان آورد و زمین لرزید و کف  زمین سوراخ شد و از آن سوراخ سنگ چارگوشی که در وسطش حلقه ای فلزی آویخته شده بود  بیرون آمد. علاءالدین با دیدن این جادو بسیار ترسید و می خواست فرار کند که مرد  جادوگر او را محکم گرفت و چنان سیلی در بیخ گوشش نواخت که هیچ نمانده بود دندان  هایش بریزند. علاءالدین در حالیکه گریه می کرد گفت: کاکا جان! من چی کرده ام که  مرا میزنی؟ جادوگر گفت: من دلیلی خوبی برای اینکار دارم. تو باید از من اطاعت کنی  و آنچه می گویم انجام بدهی و بعداً پشیمان هم نشویی. در زیر این سنگ گنجی پنهان  است که اگر به آن دست یابی پولدارترین پادشاهان به اندازه ای تو ثروتمند نخواهند  بود. اما برای بدست آوردن آن باید به آنچه می گویم خوب گوش دهی. علاءالدین که کمی  ترسش گم شده بود گفت: بسیار خوب! من باید چی کار کنم بگو برایم. من حاضرم از شما اطاعت  کنم. 

جادوگر گفت: بسیار خوب پسر حرف شنو. حالا بیا و این حلقه را بگیر تا سنگ  را به یکطرف کش کنیم.

علاءالدین به مجردی که حلقه را کشید، سنگ به سادگی کنار رفت و او سوراخی را به  عمق تقریباً یک متر مشاهده نمود. در آخر این سوراخ پلکانی به مشاهده می رسید که به  دروازه ای کوچکی منتهی شده بود.

جادوگر گفت: تو باید از این پلکان به پایین بروی، آنجا دروازه ای را خواهی  دید، از دروازه  که بگذری داخل سه اتاق  بزرگ خواهی شد. در آن اتاق ها چهار دیگ بزرگ برنجی قرار دارد که همه مملو از  جواهرات و طلاجات اند. باید دقت نمایی که به هیچ یک از آن جواهرات دست نزنی.  همینکه وارد اولین اتاق شدی بدون اینکه به چیزی دست بزنی از آن بگذر و داخل اتاق  دومی شو. از اتاق دومی هم به سرعت به اتاق سومی برو اما متوجه باشی که به هیچ چیز دست  نزنی و نزدیک دیوار ها هم نرویی، حتی لباست به دیوار ها تماس پیدا نکند. اگر حتی  لباست به جایی یا دیواری تماس کند، در دم خواهی مرد.

در انتهای سومین اتاق دروازه ای خواهی دید که به باغی باز می شود. از آن راه  به باغ برو و راهی را که پیش پایت قرار دارد، تعقیب کن. تا به زینه های که به  برنده ای می روند، برسی. از آن زینه ها بالا شو در آنجا طاقچه ای را خواهی دید که  در آن چراغی فروزان قرار دارد. چراغ را خاموش کن و فتیله و روغن آنرا دور بینداز.  بعداً چراغ را در بغلت جا داده به سرعت خود را به من برسان. از اینکه لباست را نفت  چراغ کثیف بسازد هراس نداشته باش زیرا روغنی که در چراغ وجود دارد، نفت نبوده و  مایعی است که پس از دور ریختن آن چراغ خودبخود خشک می گردد. اگر خواستی از میوه  های که در آن باغ قرار دارند، بگیری، می توانی هر قدر که دلت بخواهد از آنها  برداری. در آن باغ هیچ چیز ممنوع نیست.

زمانی که جادوگر گفتار خود را به پایان برد، انگشتری را که در یکی از انگشتانش  داشت، کشید و در انگشت علاءالدین نمود و برایش گفت: این انگشتر ترا از خطرات  احتمالی که برسر راهت خواهند آمد، حفاظت می کند. 

بعداً انگشتر را در انگشت علاءالدین نمود و به او گفت:

·         برو فرزندم! ماباید بقیه ای عمر خود را در ثروت و نعمت  بگذرانیم.

علاءالدین با دلیری به دورن غار پرید و تا آخرین پلکان پایین رفت و همینکه از  دورازه به داخل اولین اتاق قدم گذاشت آنجا را همانگونه دید که جادوگر توصیف کرده  بود. او با احتیاط و به سرعت از اتاق ها گذشت و وارد حویلی گردید، پس از آن از  زینه ها بالا رفته از طاقچه چراغ را برداشت. آنگاه چراغ را خاموش نمود و محتویات  آنرا بیرون ریخت و با کمال تعجب مشاهده کرد که چراغ خشک گردید و اثری از چربی نفت  در آن نماند. پس از آن چراغ را در بغل خود جا داده پایین آمد و نظری به باغ  انداخت. میوه های را در باغ دید که هرگز ندیده بود. هر درخت میوه های به رنگ های  مختلف داشتند؛ برخی سفید بودند و چون کریستال صاف و شفاف بودند، بعضی هاشان سرخ  بودند و زیبایی خیره کننده داشتند، به همین ترتیب میوه های به رنگ های زرد، آبی،  سبز و تمام رنگ ها در آنجا یافت می شد.

میوه های سپید، مروارید و الماس بودند، میوه های سرخ لعل، میوه های سبز زمرد و  میوه های آبی لاجورد بودند. به همین قسم هرکدام از آن میوه ها یک نوع سنگ گرانبها  یا گوهر بودند و همه ای آنها به اندازه های بزرگ یافت می شدند.

چون علاءالدین این گوهر ها را نمی شناخت فکر کرد شاید آنها قطعات شیشه با رنگ  های مختلف باشند. او ارزش و قیمت این ها را نمی دانست با اینهم او کوشش نمود  تامقداری از آن ها را باخود بگیرد. او جیب های و کیسه های خود را از این سنگ های  رنگارنگ و قشنگ پر نمود. کیسه های او به اندازه ای سنگین شده بودند که او نمی  توانست آنها را بکشد و ناچار آنها را در دو طرف خود به وسیله ای کمربند خود محکم  بسته نمود. علاءالدین همچنان فراموش نکرد تا بغل های خود را نیز از این گوهر ها پر  نماید. 

علاءالدین با آنکه مقدار زیادی از این گوهر ها گرفت، اما از ارزش واقعی انها  آگاه نبود. او همانگونه که آمده بود، به همان ترتیب از هرسه اتاق گذشته و از  پلکانی که چند لحظه قبل به پایین غار به وسیله ای آنها فرود آمده بود، دوباره بالا  رفت و به دهانه ای غار رسید.

جادوگر بی صبرانه انتظار او را می کشید. علاءالدین صدا زد:

·       عمو جان! لطفاً دستم را بگیر تا من راحتتر بالا بیایم.

جادوگر گفت:

·         اول چراغ را به من بده تا بعد من ترا بالا بکشم.

·         پس از اینکه من از این غار برآمدم آنرا به تو خواهم داد.

 

جادوگر همچنان پافشاری داشت تا چراغ را قبل از برآمدن علاءالدین از غار بگیرد  اما در حقیقت علاءالدین آنقدر از میوه های باغ جادویی در جیب و کیسه های خود  گذاشته بود که به مشکل می توانست چراغ را از میان آنها بیابد. او نیاز داشت که از  غار برآید و پس از اینکه کاملاً جیب ها و کیسه های خود را خالی نماید چراغ را  بیابد و به جادوگر بدهد.

جادوگر به فکر اینکه علاءالدین نمی خواهد چراغ را به او بدهد با او به خشونت  رفتار نمود و پس از اینکه اورادی را خواند و برسنگی که قبلاً دهانه ای غار را  مسدود نموده بود دمید، سنگ دوباره برجای اولش قرار گرفت و دهانه ای غار را مانند  اول مسدود نمود.

علاءالدین که این حالت را انتظار نداشت، متوحش گردید و با صدای بلند جادوگر  افریقایی را بار ها صدا زد تا دوباره دهانه ای غار را بگشاید. اما فریاد های او  اثر نبخشیدند و جادوگر دهانه ای غار را نگشود و علاءالدین در تاریکی محض باقی  ماند. او مدتی گریست اما از انجاییکه گریه چاره ای کار او را نمی کرد به پایین غار  رفت به این امید که دوباره بتواند خود را به باغ برساند. اما دروازه ای که به اتاق  ها باز می شد بسته شده بود و با آنکه علاءالدین چندین بار دیوار را با دست خود لمس  نمود، اما موفق به پیدا کردن دروازه نشد. زمانیکه از یافتن دروزاه ای خروجی ناامید  گردید، دوباره گریه با شدت بیشتر به سراغش آمد و اشک هایش سرازیر شدند. او هق هق  می گریست. او روی پله های زینه ای آن سیاهچال نشسته و امید دیدن دوباره ای روشنی آفتاب  را از دست داده بود و می پنداشت که این آخرین لحظات زندگیش است.

علاءالدین دو روز را بدون اینکه چیزی بخورد یا بیاشامد در این غار سپری نمود و  در روز سوم، حینیکه آثار مرگ در او پدیدار گردیده بود و می پنداشت که بزودی خواهد  مرد، دستان خود را به طرف بالا بلند نمود و با صدای بلند گفت: هیچ قدرتی برتر از قدرت  خداوند نیست. در این حالت چون دستان او به هم متصل بودند، انگشتری که جادوگر به او  داده بود در میان انگشتانش، مالش شد و ناگهان در درون غار هیکل بزرگ و ترسناکی در  مقابلش پدیدار گردید. قد این هیکل آنقدر بلند بود که به سقف غار می خورد و با صدای  درشتی گفت:

-          آقای من! چی آرزو داری تا این غلامت برآورده سازد. من غلام  و برده ای کسی هستم که این انگشتری را در دست داشته باشد.

علاءالدین در حالیکه ترسی آمیخته با امید در دلش پدیدار شده بود، گفت:

-          هرکی هستی مرا از اینجا بیرون بکش. در یک چشم بهم زدن او  خود را بیرون غار و در روشنایی روز دید. باورش نمی شد که به این سادگی از آن غار  مخوف بیرون آمده باشد. 

به اطراف خویش نظر انداخت و اثری از جادوگر ندید. علاءالدین افتان خیزان از  راهی که سه روز پیش با جادوگر آمده بود، دوباره   به جانب شهر به راه افتاد و توانست   خود را به خانه برساند. همینکه داخل حویلی خانه شد از فرط خستگی بیهوش و بی  حال افتاد. مادرش که با ناپدید شدن علاءالدین سخت اندوهناک شده بود، همینکه او را  دید دویده دویده آمد و او را خانه برد. پس از مدتی علاءالدین به هوش آمد و غدا و  آب نوشید و حالش خوب شد. 

علاءالدین تمام ماجرا را برای مادرش حکایت کرد و به او میوه های جادویی، چراغ  و انگشتر عجیب را نشان داد. مادر با دیدن جواهرات هاج و واج ماند، چون آنها هرگز  در عمر خود اینگونه جواهرات را ندیده بودند، ارزش درست آنرا نمی دانستند.  علاءالدین همه ای جواهرات را در بالشتی گذاشت. مادر و پسر بسیار خرسند بودند که  زمان فقر و تنگدستی آنها سپری گردیده است. آنها در حالیکه از طالع و بخت خود شکر  گزار بودند، آرام به خواب رفتند.

صبح وقتی که علاءالدین از خواب برخواست، احساس گرسنگی شدید می کرد. مادرش به  او گفت فرزندم تو دیشب تمام غذا و نان را خوردی و ما اینک چیزی به صبحانه نداریم.  اما تو تشویش نکن من پارچه کتانی دارم آنرا بازار می برم و می فروشم، آنگاه از  پولش غذا تهیه می کنیم. علاءالدین گفت: پارچهء کتان را برای وقت دیگر نگاه کن مادر  و چراغی را که از آن غار آورده ام به من بده. من آنرا می فروشم و از پولش غذا تهیه  خواهیم کرد.

 مادر علاءالدین چراغ را از طاقچه ای  که گذاشته بود گرفت و به علاءالدین داد و گفت: چراغ را بگیر اما فکر می کنم بهتر  است آنرا کمی پالش بدهم زیرا بسیار کثیف است. پس از آن او پارچه ای را در آب خیس  نمود و شروع کرد به پالش دادن چراغ که ناگهان دیوی غول پیکر و ترسناک از درون چراغ  بیرون آمد و با صدای که به غرش رعد و برق شباهت داشت گفت: چی فرمایشی دارید؟ من از  کسی که این چراغ را در اختیار دارد اطاعت کامل می نمایم. مادر علاءالدین با دیدن  این حالت بسیار ترسید، اما علاءالدین که یکبار قبلاً با این حالت مواجه شده بود،  نترسید و با جرئت به دیو دستور داد: من گرسنه ام، برایم خوردنی و آشامیدنی بیاور.

دیو در یک چشم بهم زدن ناپدید شد و در حالیکه در دستش پطنوسی نقره ای با  دوزاده بشقاب نقره ای که چون برف سپید بودند، قرار داشت، دوباره پدیدار گردید. او  پطنوس مملو از انواع خوراکی ها را جلو علاءالدین و مادرش گذاشت و خود ناپدید  گردید.

علاءالدین و مادرش با دیدن غذا ها شروع به خوردن آنها نمودن. آنها هرکز چنین  غذا های با مزه ای نخورده بودند.

باقی مانده ای آن غذا برای چندین روزشان کفایت نمود و زمانیکه همه اش تمام شد  علاءالدین ظروف نقره ای را یکی پی دیگر به فروش رسانید تا از پول آن سایر مایحتاج  خود را مرفوع نمایند.

به این ترتیب آنها سالها به خوشی و آرامی زندگی نمودند. در طول این سالها  علاءالدین بزرگ شد و همانگونه که بزرگ می شد به زیبایی و هوش و فراستش نیز افزوده  می گردید. او یکی از زیباترین و داناترین جوانان شهر شده بود.

یک روز علاءالدین در یکی از جاده های شهر قدم می زد که ناگهان صدای جارچی  پادشاه را شنید که به همه امر می کرد تا دکان های خویشرا ببندند و خود به دورن  دکان ها بروند زیرا شاهدخت بدرالزمان دختر پادشاه از آنجا عبور می کند. علاءالدین  با شتاب در میان ازدحام مردم می دوید و ناگهان خود را در برابر دروازه ای بزرگی  یافت، همینکه داخل قلعه گردید، دریافت که آنجا قصر شاهدخت است. چون چاره ای دیگر  نداشت خود را در عقب دروازه پنهان نمود. جایی که به خوبی می توانست شاهدخت را ببیند بدون اینکه  خود دیده شود.

علاءالدین مدت زیادی در پشت روازه انتظار کشید تا اینکه شاهدخت همراه با  محافظین خود آمد. همینکه شاهدخت داخل حیاط قلعه گردید و حجاب از چهره برگرفت.  همینکه علاءالدین زیبایی شاهدخت را دید، یک دل نه بلکه صد دل عاشق او شد. 

مدت ها علاءالدین عشق شاهدخت را در دل خویش پنهان نمود، تا اینکه بالاخره یک  روز کاسه ای صبرش لبریز گردید و راز خود با مادر گفت. مادر باشنیدن حرف های  علاءالدین به خنده افتاد و گفت:


علاءاالدین گفت:



از آنجاییکه در مدت این چند سال علاءالدین در بازار با سوداگران و تجار سروکار  داشت، به خوبی ارزش جواهراتی را که از آن غار آورده بود می دانست.

او به مادر گفت که آن جواهرات را درظرفی بگذارد و به رسم تحفه به پادشاه ببرد.  مادر علاءالدین جواهرات را از محلی که برای مدت ها پنهان نموده بود، بیرون کشید و  آنها را در پطنوس قشنگی به شکل بسیار زیبا گذاشت. چشمان مادر و پسر از درخشش آن  جواهرات خیره گردید. مادر علاءالدین مطمئن شد که سلطان با دیدن اینهمه جواهرات به  درخواست پسرش جواب مناسب خواهد داد.

مادر علاءالدین ظرف حاوی جواهرات در تکه ای بسیار نفیسی پیچاند و چار طرف آنرا  گره زد. پس از آن از خانه برآمد و مستقیم راه قصر سلطان را در پیش گرفت. 

قبل از اینکه او به قصر سلطان برسد، وزیر اعظم همراه با سایر وزراء، قاضی بزرگ  و فرماندهان لشکر به قصر پادشاه رفته بودند. مادر علاءالدین بدون زحمت موفق شد که  داخل برود، زیرا آنروز دروازه ای قصر شاه بر روی همه باز بود. همینکه پا به درون  تالار قصر گذاشت از بزرگی و زیبایی قصر شاه به حیرت افتاد و با خود فکر کرد چی  تفاوت بزرگی میان زندگی آنها و زندگی سلطان وجود دارد. مردمی که برای داد خواهی  آمده بودند در یک گوشه ای تالار منتظر سلطان ایستاده بودند. پس از لحظاتی سلطان  آمد و برتخت خویش جای گرفت. قاضی ها و وزراء هم در دو طرف او ایستاده بودند.

مردمی که آنجا آمده بودند هر کدام تحفه ای برای سلطان داشتند، اما تحایف آنها در  برابر تحفه ای مادر علاءالدین به هیچ نمی ارزید. مادر علاءالدین در آخرین صف قرار  داشت و همینکه سلطان چشمش به او افتاد دلش به حال او سوخت و برایش گفت که پیش  بیایید و مشکل خود را بگوید. مادر علاءالدین به آهستگی پیش رفت و گفت:


پادشاه بدون اینکه بی حوصله و یا خشمگین شود، به دقت سر و وضع زن را نگریست و  همینکه چشمش به بسته ای که زن با احتیاط نگه داشته بود افتاد، گفت:


مادر علاءالدین با احتیاط ظرف محتوی جواهرات در برابر پادشاه گذاشت و دستمال  از رویش برداشت تا شاه جواهرات را ببیند. همینکه چشم پادشاه به جواهرات افتاد  نتوانست خود را نگه دارد و دهانش از تعجب یاز ماند. او هرگز در عمرش جواهراتی به  این زیبایی و بزرگی ندیده بود. پس از آنکه پادشاه به دقت هر یک از آن جواهرات را  دقیقاً بررسی کرد، گفت:

 پادشاه رو به وزیر اعظم خود نموده و به آهستگی با او چند کلمه صحبت نمود. پس  از آن رو به مادر علاءالدین نموده گفت:


مادر علاءالدین با ناامیدی راه خانه در پیش گرفت. همینکه به خانه رسید به  علاءالدین خواهشات عجیب پادشاه را گفت. علاءالدین فقط لبخند زد و زمانیکه مادرش  بیرون برآمد چراغ را گرفت و آنرا با دستش مالید. همینکه دیو ظاهر شد علاءالدین  برایش دستور داد تا تقاضا های پادشاه را بدون ضیاع وقت فراهم نماید. دیو اطاعت  نمود و گفت که در کمترین وقت این ها را فراهم خواهد نمود و آنگاه ناپدید گردید.

پس از مدتی دیو همراه با چهل غلام سیاه که هر کدام پطنوسی از طلای ناب که در  آن ها دانه های درشت مروارید بحری، الماس، زمرد، یاقوت آبدار و انواع دیگر جواهرات  گذاشته شده بود و با دستمال های زربفت پوشانده شده بودند و چهل غلام سپید پوست که  لباس های قیمتی و قشنگی پوشیده بودند، ظاهر شد. چون خانه ای علاءالدین گنجایش همه  ای آن غلامان را نداشت بعضی از آنها به ناچار در حویلی و باغچه ای که در عقب حویلی  موقعیت داشت، قرار گرفتند.

همینکه مادر علاءالدین برگشت با دیدن آنهمه غلام نزدیک بود که از ترس ضعف کند  اما علاءالدین او را دلداری داد و گفت که مستقیم به قصر سلطان برو و این تحایف را  به رسم جهیزیه به دختر سلطان پیشکش نما.

زمانیکه قطار غلامان سیاه پوست و سپید پوست در جاده های شهر به راه افتادند،  مردم از تماشای آنها هاج و واج مانده بودند. آنها هیچ وقت چنین غلامانی را ندیده  بودند. حینیکه اولین غلام به دورازه ای قصر پادشاه رسید، چون لباس بسیار گرانبها و  فاخر به تن داشت، دروزاه بان قصر شاه فکر نمود پادشاه کشور دیگریست که به قصر شاه  آمده است و با شتاب دروازه ای قصر را برایش گشود. 

وقتیکه سلطان از آمدن غلامان به قصرش خبر شد، دستور داد آنها را به دربار  رهنمایی کنند. غلامان در یک صف به جانب دربار به راه افتادند و همینکه داخل تالار  بزرگ شدند به دودسته تقسیم گردیدند یک دسته به طرف راست و دیگری به طرف چپ رفتند و  در برابر تخت سلطان ایستادند. غلامان سیاه که پطنوس های طلایی را بر شانه می  کشیدند، آنها را آهسته به روی فرش اتاق گذاشتند و خود در برابر سلطان تعظیم  نمودند، غلامان سپید نیز تعظیم کردند. پس از آن غلامان سیاه با مهارت دستمال ها را  از روی پطنوس ها گرفتند و طبق های پر گوهر را از زمین بلند نمودند و در برابر  دیدگان سلطان قرار دادند.

سلطان با دیدن اینهمه ثروت شگفت زده شد و به مادر علاءالدین گفت:


علاءالدین با شنیدن این خبر بسیار خوشحال گردید و به مادرش گفت تا اندکی صبر  کند تا او برود و خود را برای رفتن به دربار پادشاه آماده بسازد. علاءالدین به  اتاق خود رفت و دروازه را از عقب بست. بعداً چرغ را بیرون آورد و مالش داد، همینکه  دیو ظاهر گردید به او دستور داد او را به حمام ببرد. دیو علاءالدین را به حمام برد  و پس از شستشو و عطر زدن، گرانبها ترین لباسی را که تنها بزرگترین پادشاهان می  توانستند بپوشند به او پوشاند. بعداً دوازده غلام که همه لباس های گرانبها برتن و  شمشیر های طلا کاری و دانه نشان در کمر داشتند همراه علاءالدین راه قصر سلطان را  در پیش گرفتند.

همینکه علاءالدین به دربار پادشاه رسید، سلطان از تخت خویش فرود آمد تا او را  خوش آمد بگوید. پس از صرف غذا سلطان قاضی را خواست تا محضر ازدواج را آماده کند.  زمانیکه محضر آماده شد سلطان به علاءالدین گفت:

 علاءالدین گفت:


سلطان گفت:


پس از آن علاءالدین از سلطان اجازه ای رفتن گرفت و سلطان یکبار دیگر او را در  آغوش کشیده اجازه داد که برود.

همینکه علاءالدین به خانه رسید، دیو را احضار نمود و برایش گفت که در کمترین  وقت در زمینی که پادشاه به او بخشیده است، برایش قصر زیبایی اعمار نماید. دیو به  رسم اطاعت سرخویش را پایین آورد و از نظر ناپدید گردید.

فردا صبح همینکه علاءالدین از خواب برخواست دیو را دید که در مقابلش دست به  سینه ایستاده است. دیو به علاءالدین گفت:


پس از آن علاءالدین در یک چشم بهم زدن خود را در برابر قصری که انتظار نداشت  چنان زیبا باشد، یافت.  علاءالدین به دقت  قصر را ورانداز کرد و پس از آن به دیو گفت:


در یک لحظه قالین زیبایی از قصر شاه تا به قصر علاءالدین فرش شد.

کلمات قادر نیستند که شگفتی و تعجب پادشاه و اطرافیانش را از دیدن قصری به آن  شکوه و زیبایی در برابر قصر خود بیان کنند. شاهدخت نیز از دیدن قصر خرسند گردید  ودر همان روز مراسم ازدواج آنها برگزار شد.

علاءالدین و شاهدخت به قصر جدیدشان آمدند و زندگی مشترک خویشرا آغاز نمودند.  آنها چندین ماه به خوشی و شادی زندگی نمودند. علاءالدین به تهیدستان و و فقیران  کمک بسیار می نمود و همه مردم شهر از آنها خوش بودند. اما به زودی دوران شادی و  خوشی آنها به پایان رسید.

علاءالدین علاقه شدیدی به شکار پیدا نموده بود و در هر هفته دو سه روز خارج از  منزل برای شکار می رفت. بعضاً او مسافت های بسیار دور از شهر را برای پیدا کردن  شکار طی می کرد. در همین دوران دشمن قدیمی او   یعنی همان جادوگر افریقایی از طریق سحر و جادو دریافت که علاءالدین نمرده  بلکه زنده است و بسیار پولدار شده است و در میان مردم محبوبیت دارد. جادوگر با  دانستن این نکات از خشم دیوانه شد و تصمیم گرفت به هر وسیله ای که می شود  علاءالدین را نابود کند. او با عجله به طرف کشور چین که علاءالدین در آن زندگی می  کرد، به راه افتاد.

به مجردی که جادوگر به شهر علاءالدین رسید، به کاروانسرایی رفت و منزل گرفت.  در آنجا او شروع نمود به صحبت کردن در مورد علاءالدین. از صحبت های که مردم با او  نمودند دریافت که علاءالدین به شکار رفته است و شاید تا سه یا چهار روز به منزل  برنگردد.

جادوگر به زودی دست بکار شد. او به بازار رفت و چندین چراغ جدید و قیمتی خرید  و همه ای آنها را در سبدی گذاشت و جانب قصر علاءالدین به راه افتاد. زمانیکه به  نزدیکی قصر رسید، با صدای بلند گفت: کی می خواهد که چراغ کهنه ای خود را با چراغ  نو تبدیل کند؟ زمانیکه مردم سخنان او را شنیدند در اطراف او جمع شدند و هر کس می  خواست که چراغ کهنه ای خود را با چراغ های نو تبادله کند.

جادوگر همچنان صدازده پیش می رفت تا اینکه به زیر دریچه ای قصر رسید. غلامان  وقتی که او را دیدند به شاهدخت خبر دادند که اگر می خواهد چراغ های کهنه ای قصر را  با چراغ های جدید معاوضه کند، مردی آمده است که اینکار را می کند. شاهدخت چون به  جز از چراغ اسرار آمیز، چراغ کهنه ای دیگری در قصر نمی دید، آنرا به یکی از غلامان  خویش داد تا با جنس نو مبادله کند. غلام رفت و چراغ اسرارآمیز را به جادوگر داد و  به عوض چراغی نو گرفت و بر گشت. جادوگر با دیدن چراغ جادویی از خوشحالی در پیرهن  نمی گنجید. وقتی که شب شد او چراغ را مالش داد و همینکه دیو ظاهر گردید به او دستور  داد تا قصر، شاهدخت و خودش را به یکی از دور افتاده ترین مناطق افریقا ببرد تا هیچ  کس نتواند سراغ آنها را بیابد. دیو در یک چشم برهم زدن دستور جادوگر را اجرا کرد.

زمانیکه فردا صبح پادشاه از خواب برخواست و نظرش بر محلی که قبلاً قصر دخترش  بود افتاد از تعجب و حیرت قریب بود ضعف کند. او دید که در یک شب قصری به آن بزرگی  ناپدید شده است و همراه قصر دخترش نیز مفقود گردیده.  به زودی پادشاه عساکر خود را به جستجوی علاءالدین که هنوز هم در  شکار بود فرستاد تا او را بیابند و ماجرا را برایش بگویند. همینکه علاءالدین از  ماجرا با خبر شد به شتاب خود را نزد پادشاه رساند و چون مجرمی در برابر پادشاه  سرافگنده ایستاد شد و هر لحظه تصور می کرد که پادشاه فرمان می دهد سرش را ببرند.  پادشاه به او گفت:

 علاءالدین گریان و نالان از قصر پادشاه برآمد، چون بسیار گریه نموده بود،  خواست از چاهی که در همان نزدیکی ها قرار داشت کمی آب بکشد و دست و رویش را بشوید.  زمانیکه او می خواست رویش را بشوید، ناگهان چشمش به انگشتری افتاد که جادوگر به او  داده بود و هنوز هم او آنرا در دست داشت. خرسند گردید و به زودی دیو انگشتر را  ظاهر نمود و به او فرمان داد تا قصر و شاهدخت را دوباره به محلی که قبلاً بود  بیاورد. دیو با لحن هیبتناک گفت:




و در یک چشم بهم زدن علاءالدین خود را در برابر قصر خود که در نزدیکی شهری  بیگانه موقعیت داشت یافت. علاءالدین آهسته آهسته به جانب قصر به راه افتاد و  شاهدخت بدرالزمان را دید که در اتاقش نشسته و دارد برای از دست دادن علاءالدین  گریه می کند. علاءالدین به آرامی اشاره ای کرد و همینکه شاهدخت متوجه او شد با دست  به او فهماند که باید خاموش باشد. شاهدخت غلامی را فرستاد تا از راهی مخفی  علاءالدین را به قصر بیارد. زمانیکه شاهدخت و علاءالدین در برابر هم قرار گرفتند  همدیگر را در آغوش کشیدند، بوسیدند و بسیار گریستند.

علاءالدین به شاهدخت گفت:


شاهدخت ماجرا تبادله کردن چراغ کهنه را با چراغ نو به علاءالدین قصه کرد و از  کرده ای خود اظهار ندامت و پشیمانی نمود. علاءالدین دریافت شخصی که چراغ را دزدیده  است کسی نیست جز دشمن قدیمی او همان جادوگر معروف که اینک تلاش می نمود تا شاهدخت  علاءالدین را فراموش کند و با او ازدواج نماید. علاءالدین و شاهدخت پلانی سنجیدند  تا چراغ را دوباره از دست جادوگر بربایند.

علاءالدین تغیر قیافه داد و لباس غلامان را به تن نمود و رفت از بازار مقداری  زهر خرید. آن شب زمانیکه جادوگر به قصر آمد شاهدخت او را دعوت نمود تا با هم یکجا  شام بخورند. جادوگر که این موضوع را اصلاً پیش بینی نمی نمود، بسیار خرسند گردید و  با اشتیاق فراوان سرمیز غذا با شاهدخت نشست. شاهدخت دستور داد غلامان غذا را  بیارند. غلامی که جز علاءالدین کس دیگر نبود در دو جام طلایی شراب به آنها تعارف  نمود. شاهدخت با مهارت جامی را که با زهر آغشته بود جلو جادوگر گذاشت و جام دیگر  را خود گرفت. پس از آن جام جادوگر را برداشت و برایش گفت:


جادوگر با شور و شعف جام  زهرالود را  سرکشید و چند لحظه نگذشت که بیهوش روی زمین افتاد.

علاءالدین با عجله چراغ اسرارآمیز را از جیب جادوگر بیرون کشید و با مالش دادن  آن دیو ظاهر شد و به او دستور داد تا قصر و همه را دوباره به همان محل اولیش ببرد.

نیمه های روز بود و پادشاه که بسیار غمگین بود خواست به کنار ارسی چند لحظه  بنشیند تا با دیدن منظره محلی که قبلاً قصر دخترش موقعیت داشت، به یاد روز های  گذشته غمش را فراموش کند. اما با منظره ای باور نکردنی روبرو شد. او دید که قصر  علاءالدین در موقعیتش می درخشد و همه چیز به حالت اولش برگشته است. پادشاه با عجله  همراه با غلامانش به قصر علاءالدین رفت و بادیدن دخترش او را در آغوش کشید و دستور  داد شهر را برای هفت شبانه روز آئینه بندان نمودند و به تمام مردم فرمان داد تا به  افتخار بازگشت دوباره ای علاءالدین و شاهدخت بدرالزمان به رقص و پایکوبی بپردازند.

چند سال بعد پادشاه رخت از جهان بربست و علاءالدین و شاهدخت بدرالزمان جانشین  او شدند. اینان سالهای بسیاری را با خوشی و سرور زندگی نمودند و صاحب فرزندان  زیادی شدند. 

خدامراد آنها را داد در آنجا، مراد ما را بدهد در اینجا.

