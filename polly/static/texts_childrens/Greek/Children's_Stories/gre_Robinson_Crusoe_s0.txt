   Γεννήθηκα στο Γιόρκ της Αγγλίας, το έτος 1632. Ο πατέρας μου ήταν ένας εύπορος άνδρας, ικανός να μου προσφέρει μια καλή ζωή και να με στείλει στο σχο-λείο. Η επιθυμία του ήταν να γίνω δικηγόρος, αλλά από πολύ νωρίς, το κεφάλι μου άρχισε να γεμίζει με ιδέες περιπλάνησης και δεν θα ήμουν ικανοποιημένος με τίποτα περισσότερο, παρά να φύγω στη θάλασσα. Ο πατέρας, μου έδωσε ισχυρή και ειλικρινή συμβουλή, ενάντια σ’αυτή την ιδέα, αλλά χωρίς αποτέλεσμα.  
  Μιά μέρα, που βρισκόμουνα στο Χαλ, συνάντησα ένα συμμαθητή, που επρόκει-το να σαλπάρει για το Λονδίνο με το πλοίο του πατέρα του και με παρότρυνε να πάω μαζί του. Έτσι σε μια διαβολική στιγμή, χωρίς να ζητήσω τις ευλογίες του Θεού ή του πατέρα μου, επιβιβάστηκα στο πλοίο.  
  Κατά την διάρκεια του ταξιδιού προς το Λονδίνο ξέσπασε καταιγίδα, το πλοίο ναυάγησε και μεις σωθήκαμε με δυσκολία. Πήγα στο Λονδίνο με τα πόδια και εκεί συνάντησα τον ιδιοκτήτη ενός σκάφους που έκανε εμπόριο στις ακτές της Αφρικής. Του άρεσα και μου δωσε την ευκαιρία να πάω μαζί του στο ταξίδι, ευκαιρία την οποία αποδέχθηκα ευχαρίστως.  
  Μιά δυνατή καταιγίδα ξέσπασε και το πλοίο θαλασσόδερνε πολλές ημέρες, σε σημείο που δέν ξέραμε που βρισκόμαστε. Ξαφνικά χτυπήσαμε σέ ξέρα και η θάλασσα...  
  .... όρμησε στο πλοίο με τέτοια ορμή, που δεν ελπίζαμε ότι θ’ άντεχε για πολλή ώρα, χωρίς να γίνει κομμάτια. Μέσα σ’ αυτή την δυστυχία ρίξαμε στο νερό μια βάρκα. Αφού κωπηλατήσαμε τέσσερα με πέντε μίλια, ένα μανιασμένο κύμα μας χτύπησε με τέτοια ορμή, που αναποδογύρισε τη βάρκα αμέσως.  
  Αν και κολυμπούσα καλά, τα κύματα ήταν τόσο ισχυρά, που εξφενδονίστηκα σ’ένα βράχο με τέτοια ορμή, ώστε έμεινα αναίσθητος. Συνήλθα λίγο πριν επανέλθουν τα κύματα και κατάφερα να φτάσω στην ξηρά.  
  Μετά άρχισα να κοιτάζω τριγύρω να δώ άν γλύτωσε κανείς από τους συν-τρόφους μου, αλλά δέν είδα σημείο ζωής από κανένα τους.  
  Όταν έπεσε η νύχτα, σκαρφάλωσα σ’ένα πυκνό και φουντωτό δέντρο για να κοιμηθώ, μή ξέροντας, άν υπήρχαν αρπακτικά τριγύρω. Όταν ξύπνησα το επόμενο πρωί, ή θάλασσα ήταν γαλήνια και μπορούσα να δώ το πλοίο ένα μίλι μακρυά από την ακτή και όταν η παλίροια υποχώρησε, κολύμπησα προς αυτό. Βρήκα όλες τις προμήθειες στεγνές και όπως ήμουν πεινασμένος γέμισα τις τσέπες μου με μπισκότα και έψαξα τριγύρω και γιά άλλα, επειδή είδα, ότι χωρίς καθυστέρηση, έπρεπε να μεταφέρω στην ακτή ότι μπορούσα από το πλοίο.  
  Αρχικά πέταξα απο το κατάστρωμα σκόρπια σχοινιά και κομμάτια από το σπασ-μένο κατάρτι. Έπειτα κατέβηκα από το πλευρό του πλοίου, τά έδεσα μεταξύ τους και τοποθετώντας επάνω μερικές σανίδες, είχα μιά σχεδία αρκετά ισχυρή, ώστε ν’αντέξει ένα μέτριο βάρος.  
  Επειτα κατέβασα τρία ναυτικά μπαούλα και τα γέμισα με προμήθειες. Μετά από μακρά αναζήτηση, βρήκα το μπαούλο του ξυλουργού, που ήταν ένα μεγάλο βραβείο γιά μένα. Το κατέβασα στη σχεδία και έπειτα ασφάλισα σ’αυτό αρκετή ποσότητα από όπλα και μπαρούτι. Μ’αυτό το φορτίο ξεκίνησα προς την ακτή και με πολλή δυσκολία κατάφερα να το φέρω στην ξηρά, σώο.  
  Η επόμενη δουλειά μου ήταν να περιηγηθώ το μέρος και ν’αναζητήσω ένα κατάλληλο μέρος για ν’αποθηκεύσω τα αγαθά μου. Δεν ήξερα ακόμη αν βρισκόμουν σε ήπειρο ή σε νησί. Υπήρχε ένας λόφος, όχι περισσότερο από ένα μίλι μακρυά, πολύ ψηλός και απότομος. Ετσι ανέβηκα στην κορυφή του και είδα ότι ήμουν σ’ένα ερημονήσι, και είχα ένα καλό λόγο να πιστεύω ότι δεν εκατοικείτο παρά μόνο από άγρια ζώα. Όταν συνειδητοποίησα την μοναξιά και την απελπιστική κατάσταση στην οποία βρισκόμουνα, η καρδιά μου βούλιαξε, και σχεδόν ευχήθηκα να είχα χαθεί με τους υπόλοιπους. Σύντομα όμως αντιλαμβανόμενος την αχαριστία αυτής της σκέψης, έπεσα στα γόνατα, και ευχαρίστησα το Θεό που μου έσωσε τη ζωή, - τη δική μου μόνο, ανάμεσα σε τόσες άλλες, - και ένα αίσθημα εμπιστοσύνης πλημμύρισε το στήθος μου, γιατί Αυτός θα με προστάτευε από τους κινδύνους που με περιέβαλαν.  
  Κάθε μέρα, επί δώδεκα ημέρες, έκανα το δρομολόγιό μου προς το πλοίο, μεταφέροντας στην ακτή όλα .....  
  ... όσα νόμιζα ότι θα μου ήταν χρήσιμα. Το βράδυ της δωδέκατης μέρας σηκώθηκε δυνατός άνεμος και όταν ξύπνησα το πρωϊ, το πλοίο δεν φαινόταν πουθενά.  
  Έπειτα αφιέρωσα τις σκέψεις μου στο πώς να εξασφαλίσω για τον εαυτό μου μιά ασφα-λή κατοικία. Βρήκα ένα μικρό πλάτωμα στην πλευρά ενός λόφου.Η πλευρά του λόφου προς τη μεριά του πλατώματος ήταν πολύ απότομη,και είχε ένα βαθούλωμα, σαν είσοδο σπη-λιάς. Εδώ, αποφάσισα να στήσω τη σκηνή μου, την οποία έκανα από τα πανιά που μετέφε-ρα από το πλοίο. Γύρω απ’αυτή σχεδίασα ένα ημικύκλιο, και έμπηξα στο έδαφος δυό σει-ρές από πασσάλους, σχηματίζοντας ένα είδος φρουρίου. Δεν άφησα κανένα άνοιγμα,αλλά χρησιμοποίησα ένα είδος σκάλας για ν’ανεβαίνω και όταν έμπαινα την τραβούσα μέσα προς το μέρος μου. Έπειτα μεγάλωσα το βαθούλωμα που σας ανέφερα, έως ότου έφτιαξα μια σπηλιά και την αποκαλούσα το κάστρο μου.  
  Πάνω στο πλοίο είχα βρεί ένα σκύλο και δυό γάτες. Μετέφερα τις γάτες στην ακτή μαζί μου, πάνω στη σχεδία, και όσον αφορά το σκύλο, αυτός κολύμπησε στην ακτή μόνος του και έμεινε πιστός μου υπηρέτης για χρόνια. Εκτός από την συντροφιά αυτών των κατοικιδίων, είχα κι αυτή ενός παπαγάλου, που έπιασα και τον έμαθα να μιλάει και πολύ συχνά αυτός με διασκέδαζε.  
  Έβγαινα έξω κάθε μέρα με το όπλο μου για να κυνηγήσω. Διαπίστωσα ότι υπήρχαν αγριοκάτσικα πάνω στο νησι και πολύ συχνά κατάφερνα να πετύχω κάποιο. Μετά είδα όιι τα πυρομαχικά μου σύντομα θα τέλειωναν και ότι για να έχω σταθερή επάρκεια κατσικίσιου κρέατος, έπρεπε να τα τρέφω σε κοπάδι. Ετσι έστησα παγίδες για να πιάσω μερικά ζωντανά και κατάφερα να συλλάβω αρκετά. Περιέφραξα ένα κομμάτι εδάφους, ώστε να τρέχουν μέσα ελεύθερα. Με την πάροδο του χρόνου απέκτησα ένα μεγάλο κοπάδι, που μου προμήθευε το κρέας που χρειαζόμουν.  
  Φύλαγα τα δέρματα των ζώων που σκότωνα, τα αποξήραινα και όταν τα ρούχα μου σκιστήκαν, τ’αντικατέστησα με ρούχα φτιαγμένα απ’αυτά. Έπειτα ξοδεύοντας πολύ χρόνο και προσπάθεια, έφτιαξα μια ομπρέλα, επίσης από δέρμα, απολύτως αναγκαία για να με προφυλάσει από τον ήλιο και την βροχή.  
  Από πολύ καιρό καλλιεργούσα την ιδέα να φτιάξω ένα κανό από το κορμό ενός δέντρου,όπως κάνουν οι Ινδιάνοι και στο τέλος άρχισα την δουλειά με πολύ μόχθο. Έκοψα ένα μεγάλο δέντρο και χρειάσθηκα πάνω από τρείς μήνες να του δώσω το σχήμα βάρκας. Έπειτα είδα ότι ήταν πολύ μεγάλη για να κινηθεί στο νερό. ΄Ως εκ τούτου έφτιαξα μιά μικρότερη και πέτυχα να την ρίξω στο νερό και να κάνω ένα μικρό ταξίδι γύρω απο το νησί. Αλλά κατά την διάρκεια της τρίτης μέρας του ταξιδιού, ξέσπασε μιά τόσο δυνατή καταιγίδα, που κόντεψα να χαθώ. Στο τέλος κατάφερα να σύρω την βάρκα στην ακτή, μέσα σε μιά μικρή σπηλιά. Εκεί την εγκατέλειψα και διασχίζοντας πεζός το νησί, έφτασα στο κάστρο μου, αδιαφορώντας να ταξιδέψω πάλι με ένα τόσο ανασφαλές μέσο.  
  Έτσι πέρασαν χρόνια και χρόνια. Αν και ειχα,ως ένα σημείο συνηθίσει την απομόνωση μου, κάποιες φορές με κατέκλυζε μιά φοβερή αίσθηση μοναξιάς και εγκατάλειψης.  
  Πολλές φορές, ανέβαινα στην κορυφή του λόφου, απ’όπου είχα τη δυνατότητα να βλέπω πέρα μακρυά στη θάλασσα, με την ελπίδα ότι θα έβλεπα κάποιο πλοίο. Έπειτα φανταζόμουν, ότι διέκρινα κάποιο πλοίο στον αχανή ορίζοντα. Έμενα ικανοποιημένος ελπίζοντας στην εμφάνιση κάποιου και κοιτούσα τόσο επίμονα πρός αυτό, που σχεδόν τυφλωνόμουν. Έπειτα καθόμουν και έκλαιγα σαν παιδί κι έτσι από δική μου ανοησία, αύξαινα τη δυστυχία μου.  
  Αλλά μια μέρα είδα ένα σημάδι, το οποίο έστρεψε τις σκέψεις μου σέ νέο δρόμο. Ήταν το αποτύπωμα ένος γυμνού ποδιού πάνω στην άμμο κοντά στην παραλία. Αυτό με γέμισε με φόβο, σημάδι ότι το νησί, μερικές φορές, δεχόταν επισκέψεις αγρίων.  
  Ένα πρωϊνό, βγαίνοντας έξω πολύ πρωϊ, μπόρεσα να διακρίνω τη λάμψη μιάς φωτιάς, περίπου δυό μίλια μακρυά. Ανέβηκα στην κορυφή του λόφου και κοίταξα προς την κατεύ-θυνση της φωτιάς. Είδα ότι πέντε κανώ ήταν αραδιασμένα στην ακτή, ενώ ένα πλήθος γυμνών αγρίων χόρευε γύρω από τη φωτιά. Χωρίς καθυστέρηση, αυτοί έσυραν βίαια δυό φουκαράδες από τα κανώ. Ένας απ’αυτούς εκτελέσθηκε αμέσως και μερικοί από τους αγρίους άρχισαν την προετοιμασία του φαγωματός του. Προφανώς ήταν κανίβαλοι και επρόκειτο να στήσουν μια από τις φοβερές γιορτές τους πάνω στους αιχμαλώτους. Ο άλλος αιχμάλωτος ξεχάσθηκε προς στιγμή, ο οποίος βλέποντας μια πιθανότητα να δραπετεύσει, άρχισε .....   
  …. να τρέχει. Τρομοκρατήθηκα φοβερά όταν τον είδα να έρχεται κατευθείαν προς το μέρος μου, άλλά όταν είδα ότι μόνο δύο τον καταδίωκαν και ότι αυτός κέρδιζε έδαφος, αποφάσισα να τον βοηθήσω. Όταν αυτοί έφτασαν αρκετά κοντά, έκανα μια μικρή παράκαμψη στο λόφο και μπήκα ανάμεσα στούς διώκτες και τον διωκόμενο.   
  Έπειτα κατευθύνθηκα στον πρώτα απ’ αυτούς και τον έριξα κάτω χτυπώντας τον με το κοντάκι της καραμπίνας μου. Ο άλλος πήρε το τόξο του και ετοιμαζόταν να με σημαδέψει, αλλά τον πυροβόλησα και τον σκότωσα.   
  Κατόπιν έκανα νόημα στο φτωχό φυγάδα να πλησιάσει και το έκανε τρέμοντας απο το φόβο,γονατίζοντας μπρός στα πόδια μου. Έβαλα το πόδι μου στο κεφάλι του, σημάδι ότι ήταν σκλάβος μου. Τον πήρα σπίτι, στο κάστρο μου και του έδωσα κάτι να φάει.Ήταν ένας όμορφος και καλοσχηματισμένος άνδρας, με ωραία χαρακτηριστικά, ευχάριστο χαμόγελο και δυό φωτεινά αστραφτερά μάτια.  
  Είχα τώρα μιά συντροφιά και σε σύντομο χρονικό διάστημα άρχισα να τον μαθαίνω να μου μιλάει. Πρώτα του έμαθα, ότι το όνομά του ήταν Παρασκευάς, διότι ή ημέρα που τον έσωσα ήταν Παρασκευή. Έπειτα του δίδαξα όλα όσα νόμιζα ότι θα τον έκαναν ωφέλιμο, επιδέξιο και χρήσιμο. Τον έντυσα με ένα κοστούμι φτιαγμένο από κατσικόδερμα και φάνηκε πολύ ευχαριστημένος, που ήταν ντυμένος σαν εμένα.  
  Αφού πέρασε λίγος καιρός, ένα πρωϊνό ο Παρασκευάς ήρθε τρέχοντας προς το μέρος μου για να μου πεί ότι είχε εμφανιστεί ένα πλοίο. Παρά τα ευπρόσδεκτα νέα, σκέφτηκα ότι δεν θά έπρεπε να φανερωθώ, έως ότου μάθαινα τι είχε φέρει το πλοίο εκεί, και καλώς δεν τό έκανα. Κρυφοκοιτάζοντας, είδα μιά βάρκα να φεύγει από το πλοίο και να κατευθύνεται προς την ακτή.   
  Αποβιβάσθηκαν έντεκα άνδρες και είδα ότι ένω οι περισσότεροι απ’αυτούς σκορπίστηκαν γύρω από το νησί, τρείς παρέμειναν και φαινόντουσαν να είναι πολύ απελπισμένοι. Όταν οι άλλοι απομακρύνθηκαν αρκετά, πλησίασα αυτούς τους τρεις και ρωτώντας τους έμαθα ότι ήταν Άγγλοι, ότι ο ένας απ’αυτούς ήταν ο καπετάνιος του πλοίου και οι άλλοι ήταν ένας σύντροφός και ένας επιβάτης, ότι ξέσπασε ανταρσία στο πλοίο και ότι οι υπόλοιποι άνδρες, σαν χάρη, αντί να τους σκοτώσουν, σκόπευαν να τους εγκαταλείψουν στο νησί.  
  Προσφέρθηκα να τους βοηθήσω ν’ανακαταλάβουν το πλοίο και γυρνώντας πίσω στο κάστρο, κουβάλησα όπλα και τους τα έδωσα. Όταν οι άλλοι γύρισαν στην βάρκα, πυροβο-λήσαμε δυό απ’αυτούς, τους οποίους ο καπετάνιος είπε ότι ήταν οι αρχηγοί, και οι υπόλοιποι, βρισκόμενοι προ απροόπτου, παραδώθηκαν.  
  Ο καπετάνιος τους έβαλε να ορκισθούν, ότι θα υπάκουαν σ’αυτόν πιστά και έπειτα επέ-στρεψε μ’αυτούς στο πλοίο. Εκείνοι που βρισκονταν στο πλοίο εξεπλάγησαν το ίδιο με την άλλαγή της κατάστασης και όταν ένας απ’τους χειρότερους σκοτώθηκε, οι υπόλοιποι ευχαρίστως, επέστρεψαν στα καθήκοντά τους.  
  Έπειτα ο καπετάνιος επέστρεψε στο νησί και μου είπε ότι το πλοίο και όλα όσα είχε,  
  ήταν στην διαθεσή μου, σαν αντάλλαγμα, για όλα όσα είχα κάνει γι αυτόν. Του απάντησα ότι το μόνο που ζητούσα ήταν μιά ελεύθερη είσοδος για τον Παρασκευά και μένα πίσω στην Αγγλία. Συγκατατέθηκε μ’ευχαρίστηση. Αυτός με προμήθευσε με ρούχα από την δική του γκαρνταρόμπα και αφού τακτοποίησα όλες μου τις υποθέσεις, ο Παρασκευάς κι εγώ, επιβιβασθήκαμε στο πλοίο. Έτσι, άφησα το νησί μετά από εικοσιοκτώ χρόνια, δύο μήνες και δεκαεννέα ημέρες από την ημέρα που εφτασα σ’αυτό.  
  Τρείς ημέρες μετά που ανοίξαμε πανιά, είδαμε ένα μεγάλο στόλο από μικρές βάρκες, γεμάτες αγρίους, που ερχόντουσαν κωπηλατώντας πρός το μέρος μας, σαν να επρόκειτο να μας επιτεθούν. Είπα στον Παρασκευά ν’ανεβεί στο κατάστρωμα και να τους μιλήσει στη γλώσσα τους. Πρίν προλάβει να μιλήσει, αυτοί έριξαν ένα σύννεφο από βέλη εναντίον του, τρία από τα οποία τον χτύπησαν και ο φτωχός άνθρωπος έπεσε κάτω νεκρός.  
  Οργισμένος διέταξα τα κανόνια του πλοίου να χτυπήσουν το στόλο. Τα μισά από τα κανώ καταστράφηκαν, ενώ τα υπόλοιπα έφυγαν με ταχύτητα μακρυά, τόσο γρήγορα, ώστε σε σύντομο χρονικό διάστημα, κανένα απ’ αυτά δεν φαινόταν. Ο φτωχός και αθώος Παρα-σκευάς, θάφτηκε στην θάλασσα, με όλες τις δυνατές τιμές. Έτσι τέλειωσε η ζωή του πιό πιστού και στοργικού υπηρέτη που είχε ποτέ άνθρωπος.  
  Και τώρα θέλω να προσθέσω ακόμα κάτι. Έφτασα στην Αγγλία ασφαλής, χαρούμενος που γύριζα πίσω στο παληό μου σπίτι, ακόμα μιά φορά, και δεν επιθυμούσα τίποτα περισσότερο παρά να περάσω το υπόλοιπο της ζωής μου ειρηνικά και γαλήνια.  
