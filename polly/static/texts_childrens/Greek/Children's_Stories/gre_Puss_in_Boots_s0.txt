   Ήταν μια φορά ένα γέρο μυλωνάς ο οποίος είχε τρεις γιους και πεθαίνοντας τους άφησε όλα του τα υπάρχοντα ως εξής: στο μεγαλύτερο έδωσε το μύλο του, στον δεύτερο το γάιδαρό του και στον μικρότερο το γάτο του.  
  Ο καημένος ο νεαρός σκέφτηκε ότι το μερίδιό του ήταν κατ’ ουσία εντελώς τίποτα. «Τα αδέλφια μου,» είπε, «βάζοντας μαζί τα μερίδια τους μπορούν να τα βγάλουν πέρα στη ζωή, αλλά εγώ μπορώ μόνο να φάω το γάτο και να πουλήσω το δέρμα του και έπειτα τι θα έχω για να ζήσω;»  
  Ο γάτος, ο οποίος άκουσε τα λόγια του, σήκωσε το βλέμμα του στο πρόσωπο του αφέντη του και είπε: «Μην είσαι τόσο δυσαρεστημένος, αγαπητέ μου αφέντη. Εάν μου δώσεις ένα σακούλι και ένα ζευγάρι μπότες, θα δεις ότι η περίπτωσή σου δεν είναι τόσο κακή όσο νομίζεις ότι είναι.»   
  Ο νεαρός άνδρας δεν ήξερε με τι τρόπο θα μπορούσε να τον βοηθήσει ο γάτος, αλλά τον είχε δει να χρησιμοποιεί τόσα πολλά έξυπνα τεχνάσματα για να πιάνει αρουραίους και ποντίκια, ώστε σκέφτηκε ότι θα μπορούσε να τον εμπιστευτεί.  
  Όταν ο γάτος πήρε ότι είχε ζητήσει, αυτός φόρεσε τις μπότες και κρέμασε το σακούλι γύρω από το λαιμό του, κρατώντας τα κορδόνια με τις μπροστινές του πατούσες. Κατόπιν ξεκίνησε για ένα μέρος που γνώριζε ότι υπήρχαν αρκετά κουνέλια.  
  Έβαλε λίγα πίτουρα και πράσινα φύλλα στο σακούλι και άφησε το στόμα του ανοιχτό και κατόπιν ξάπλωσε κάτω ανάσκελα σαν να ήταν πεθαμένος. Γρήγορα ένα μικρό κουνέλι, που δεν ήξερε πολλά από τα τεχνάσματα αυτού του κόσμου, γλίστρησε μέσα στο σακούλι για να φάει τα όμορφα πράγματα που περιείχε. Ο Γάτος αμέσως τράβηξε τα κορδόνια και το κουνέλι πιάστηκε.  
  Ο γάτος πήγε κατευθείαν για το παλάτι του Βασιλιά και έστειλε μήνυμα ότι επιθυμούσε να μιλήσει στην μεγαλειότητά του. Όταν τον έφεραν μπροστά στο Βασιλιά, αυτός έκανε μια βαθιά υπόκλιση και είπε: «Έχω φέρει σε σας Κύριε, αυτό το κουνέλι από τον αφέντη μου, το Μαρκήσιο του Καράμπας. Αυτός ήταν ο τίτλος τον οποίον ο Γάτος είχε διαλέξει για τον αφέντη του.  
  «Πείτε στον κύριο Μαρκήσιο του Καράμπας,» είπε ο Βασιλιάς, «ότι δέχομαι το δώρο του ευχαρίστως.»  
  Μερικές μέρες αργότερα, ο γάτος ξάπλωσε κατάχαμα με τον ίδιο τρόπο σ’ ένα χωράφι με καλαμπόκι. Αυτή τη φορά έπιασε δυο πέρδικες, τις οποίες κουβάλησε κατευθείαν στο Βασιλιά. Ο Βασιλιάς τις πήρε και διέταξε τους υπηρέτες του να δώσουν στον Γάτο ένα καλό ρόφημα από γάλα.  
  Τα πράγματα συνεχίστηκαν μ’ αυτό τον τρόπο για λίγο καιρό, με το Γάτο να κάνει ένα θήραμα σαν δώρο στο Βασιλιά τουλάχιστον μια φορά την εβδομάδα. Μια μέρα ο γάτος άκουσε ότι ο Βασιλιάς σκόπευε να κάνει μια βόλτα με το άλογο μαζί με την κόρη του, την Πριγκίπισσα, στις όχθες του ποταμού. Πήγε στον αφέντη και είπε: «Αφέντη, αν πράξεις όπως σου πω, θα κάνεις την τύχη σου. Πήγαινε και κολύμπησε στο ποτάμι σ’ ένα σημείο που θα σου δείξω και άφησε τα υπόλοιπα σε μένα.»  
  Ο Μαρκήσιος του Καραμπάς έκανε όπως του υπέδειξε, αν και δεν μπορούσε να μαντέψει ποιο ήταν το σχέδιο του γάτου. Ενώ ήταν στο ποτάμι, πέρασε κοντά ο Βασιλιάς και ο Γάτος φώναξε όσο δυνατά μπορούσε να φωνάξει: «Βοήθεια! Βοήθεια! ο Μαρκήσιος του Καράμπας θα πνιγεί αν δεν έρθει κάποιος να τον βοηθήσει!»  
  Ο Βασιλιάς άκουσε και κοίταξε έξω από την άμαξα. Όταν είδε ότι οι κραυγές έβγαιναν από τον ίδιο γάτο που του είχε φέρει τόσα πολλά θηράματα, είπε στους άντρες του να πάνε αμέσως να βοηθήσουν τον Μαρκήσιο. Ενώ αυτοί έβγαζαν έξω το Μαρκήσιο από το ποτάμι, ο Γάτος είπε στο Βασιλιά ότι είχαν έρθει μερικοί ληστές και….   
  ….είχαν κλέψει τα ρούχα του αφέντη του ενώ αυτός πλενόταν. Στην πραγματικότητα, ο Γάτος τα είχε κρύψει πίσω από ένα μεγάλο βράχο.  
  Ο Βασιλιά διέταξε αμέσως ένα από τους υπηρέτες του να γυρίσει πίσω και να φέρει ένα από τα δικά του κουστούμια και να το δώσει στον κύριο μου το Μαρκήσιο του Καράμπας. Ο νεαρός άνδρας το φόρεσε και καθώς ήταν ένας αρκετά γοητευτικός νεαρός, έδειχνε πολύ όμορφος πράγματι όταν πλησίασε στην άμαξα για να ευχαριστήσει το Βασιλιά.  
  Η Μεγαλειότης του ευχαριστήθηκε τόσο πολύ μ’ αυτόν ώστε του ζήτησε να μπει στην άμαξα και να ταξιδέψει μαζί του, και η Πριγκίπισσα έδειχνε σαν μην εύρισκε την τροπή που είχαν πάρει τα πράγματα καθόλου δυσάρεστη.  
  Ο Γάτος, ευχαριστημένος που έβλεπε πόσο καλά πήγαιναν τα σχέδια του μέχρι τώρα, έτρεξε μπροστά από την άμαξα έως ότου έφτασε σε ένα χωράφι όπου μερικοί άνδρες θέριζαν. Ο γάτος τους πλησίασε και είπε: «Πλησιάζει ο Βασιλιάς και αν δεν πείτε, όταν σας ρωτήσει, ότι αυτό το χωράφι ανήκει στο Μαρκήσιο του Καράμπας θα κομματιαστείτε όλοι σας σαν κιμάς.»  
  Όταν πλησίασε ο Βασιλιάς δεν παρέλειψε να ρωτήσει τους άνδρες σε τίνος το χωράφι βρισκόντουσαν και όλοι τους απάντησαν αμέσως, «αυτή η γη ανήκει στον κύριο μας τον Μαρκήσιο του Καράμπας,» γιατί οι απειλές του Γάτου τους είχαν ρίξει σε μεγάλη τρομάρα.  
  «Έχετε μια πολύ θαυμάσια σοδειά σιτάρι, Κύριε Μαρκήσιε του Καράμπας» είπε ο Βασιλιάς.  
  «Όχι κι άσχημη, Μεγαλειότατε,» απάντησε ο Μαρκήσιος και ο Βασιλιά δεν μπόρεσε να μη θαυμάσει τον εξαιρετικά σεμνό τρόπο με τον οποίο μίλησε ο νεαρός άνδρας.  
  Καθώς περνούσε ο Βασιλιάς, ρωτούσε σε κάθε χωράφι που δούλευαν άνδρες, ποιος ήταν ο ιδιοκτήτης και κάθε φορά οι άνδρες απαντούσαν, «στον Κύριο Μας τον Μαρκήσιο του Καραμπάς,» γιατί ο Γάτος είχε χρησιμοποιήσει τις ίδιες απειλές σ’ όλους αυτούς.  
  Ο Βασιλιάς έμεινε κατάπληκτος από το μεγάλο πλούτο του Μαρκήσιου.  
  Ο Γάτος, ταξιδεύοντας αρκετά μπροστά απ’ την άμαξα, έφτασε τελικά σ’ ένα μεγάλο πέτρινο κάστρο, στο οποίο κατοικούσε ένας δράκος, ο οποίος ήταν επίσης ένας μεγάλος μάγος. Ήταν πολύ πλούσιος, όντας ο πραγματικός ιδιοκτήτης όλης της γης, την οποία ο Γάτος είχε κάνει το Βασιλιά να πιστεύει ότι ανήκε στον αφέντη του.  
  Ο Γάτος φρόντισε να μάθει όλα όσα μπορούσε γύρω από το δράκο, και έπειτα χτύπησε άφοβα την πύλη του κάστρου, και έστειλε μήνυμα ότι επιθυμούσε να τον δει. Ο δράκος μήνυσε ότι γίνεται δεκτός. Όταν ο γάτος μπήκε, υποκλίθηκε ταπεινά ενώπιον του δράκου και είπε ότι περνούσε κοντά απ’ το κάστρο και σκέφτηκε ότι θα ήταν καλό να σταματήσει και να ρωτήσει πως ήταν η υγεία του. Ο δράκος ήταν σε καλή διάθεση και ζήτησε από το Γάτο να καθίσει.  
  «Μου έχουν πει, Κύριε,» είπε ο γάτος, «ότι έχετε την παράξενη δύναμη να μπορείτε να αλλάζετε τον εαυτό σας σε κάθε είδους ζώο.»  
  «Είναι απολύτως αληθινό,» είπε ο δράκος. «Δεν το πιστεύετε; Για να σας πείσω θα πάρω τη μορφή του λιονταριού αμέσως,» και σ’ ένα….  
  ….λεπτό στάθηκε μπροστά στο γάτο με τη μορφή του βασιλιά των ζώων.  
  Ο γάτος τον ατένισε για λίγο με φόβο, αλλά όταν το λιοντάρι άνοιξε το στόμα του και έβγαλε ένα δυνατό βρυχηθμό, ο Γάτος κύλησε στα σκαλοπάτια και το έσκασε μέσα από ένα ανοιχτό παράθυρο.  
  Ο δράκος χάρηκε με την επιτυχία της παράστασής του και γέλασε με την καρδιά του για τον τρόπο με τον οποίο είχε τρομάξει τον καλεσμένο του.  
  Ο Γάτος συνέχισε να γρυλίζει και να φτύνει για λίγη ώρα, αλλά αφού ξεπέρασε το φόβο του μπήκε πάλι στο δωμάτιο, δικαιολογώντας τον εαυτό του στο δράκο που έφυγε με τέτοια βιασύνη.  
  «Κύριε, δεν θα πίστευα ποτέ μπορετά τέτοια θαύματα, εάν δεν τα έβλεπα με τα ίδια μου τα μάτια. Είσαι πραγματικά ένας μεγάλος μάγος, αλλά άκουσα για ένα εξορκιστή ο οποίος μπορούσε να πάρει το σχήμα μικρών ζώων καθώς και μεγάλων. Αυτό πρέπει να είναι πράγματι πολύ δύσκολο και απαιτεί μακρά εξάσκηση.»  
  «Το ένα είναι τόσο εύκολο όσο και το άλλο,» είπε ο δράκος, ο οποίος ήταν ματαιόδοξος με τις ικανότητές του και δεν του άρεσε να σκέφτεται ότι υπήρχε κάποιος μεγαλύτερος απ’ αυτόν.  
  «Αλλά εννοώ,» είπε ο Γάτος, «μικρά ζώα, όπως μια γάτα ή ένα ποντικό.»  
  «Κρίνε μόνος σου,» είπε ο δράκος και σ’ ένα λεπτό χοροπηδούσε τριγύρω στο δωμάτιο με την μορφή ενός ποντικού. Σε λιγότερο από ένα δευτερόλεπτο ο πανούργος γάτος είχε τιναχτεί πάνω του και με τα κοφτερά του δόντια έθεσε τέλος στο δράκο.  
  Ήδη ο Βασιλιάς είχε σχεδόν φτάσει στο κάστρο και ο Γάτος έσπευσε στην είσοδο να τον υποδεχτεί όταν πλησίασε. Ο αφέντης του γάτου εξεπλάγη όταν τον είδε να στέκεται στα σκαλοπάτια του κάστρου και τον άκουσε να λέει στο Βασιλιά: «Καλωσόρισες, Μεγαλειότατε, στο κάστρο του Κυρίου μου του Μαρκησίου του Καράμπας.»  
  «Και είναι αυτό το θαυμάσιο κάστρο δικό σας, επίσης, κύριε μου Μαρκήσιε του Καράμπας;» είπε ο Βασιλιάς. «Παρακαλώ αφήστε να περάσω και να το εξετάσω.»  
  Ο Μαρκήσιος έδωσε το χέρι του στην όμορφη νεαρή Πριγκίπισσα για να την βοηθήσει. κατόπιν ο Βασιλιάς και η Πριγκίπισσα μπήκαν μέσα μαζί, με το Γάτο να δείχνει το δρόμο.  
  Ενώ αυτοί βάδιζαν ανάμεσα στα δωμάτια του κάστρου, ο Γάτος γλίστρησε απαρατήρητος και ετοίμασε ένα θαυμάσιο βραδινό, και στην επιστροφή τους αυτοί κάθισαν σ’ ένα γιορταστικό τραπέζι που ήταν, πράγματι, αντάξιο για ένα βασιλιά.  
  Η Μεγαλειότητά του γοητεύτηκε με τα πλούτη και τα αγαθά του Μαρκησίου, το ίδιο και η Πριγκίπισσα, η οποία, πράγματι, τον ερωτεύτηκε σφόδρα.  
  Μετά το βραδινό ο Βασιλιάς πήρε τον Μαρκήσιο κατά μέρος και είπε: «Εναπόκειται σε σένα, κύριε Μαρκήσιε, εάν θα γίνεις γαμπρός μου ή όχι.»  
  Ο Μαρκήσιος γονατίζοντας βαθιά, αποδέχτηκε την τιμή που του έκανε η μεγαλειότητά του και την ίδια ακριβώς ημέρα παντρεύτηκε την Πριγκίπισσα.  
  Ο Γάτος έγινε μεγάλος άρχοντας, και δεν χρειάστηκε ποτέ πλέον να κυνηγήσει ποντικούς παρά μόνο για ψυχαγωγία.  
