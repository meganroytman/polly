  Μια φορά κι ένα καιρό ήταν τέσσερα μικρά λαγουδάκια και τα ονοματά τους ήταν Φλόπσι, Μόπσι, Κότον – Τέϊλ καί Πήτερ.  
  Αυτά ζούσαν με τη μητέρα τους στην άμμο, κάτω από τις ρίζες ενός πολύ μεγάλου έλατου. «Τώρα αγαπημένα μου», είπε ένα πρωϊνό η γριά κυριά Ράμπιτ, « Εσείς μπορείτε..  
  ...να πάτε στα χωράφια ή ανάμεσα στους φράχτες, αλλά μην πάτε στον κήπο του κυρίου Μάκ –Γκρέκορ.Ο πατέρας σας είχε ένα ατύχημα εκεί. Μπήκε σε μια πίτα από την κυρία Μακ – Γκρέκορ. Τώρα φύγετε και μην μπλέξετε σε σκανταλιές. Εγώ βγαίνω.  
  Έπειτα η γριά κυρία Ράμπιτ πήρε ένα καλάθι και την ομπρέλλα της και διασχίζοντας το δάσος πήγε στο φούρνο.  
  Αυτή αγόρασε μια φρατζόλα μαύρο ψωμί και πέντε σταφιδόψωμα. Η Φλόπσι, η Μόπσι και ο Κότον – Τέϊλ που ήταν καλά μικρά λαγουδάκια πήγαν στο δρομάκι ανάμεσα στούς φράχτες να μαζέψουν βατόμουρα.  
  Αλλά ο Πήτερ που ήταν πολύ άτακτος, έτρεξε κατευθείαν στο κήπο του κυρίου      Μακ – Γκρέκορ και γλίστρησε κάτω από την αυλόπορτα.  
  Αυτός πρώτα έφαγε μερικά μαρούλια και φασολάκια και μετά..  
  Αυτός έφαγε μερικά ραπανάκια.  
  Επειτα επειδή αισθάνθηκε μάλλον άρρωστος πήγε να βρεί λίγο μαϊντανό. Αλλά στην άκρη του παρτεριού με τα αγγουράκια δεν θα συναντούσε άλλο παρά τον κύριο Μακ – Γκρέκορ. Ο κύριος Μακ – Γκρέκορ που ήταν γονατισμένος και φύτευε μικρά λάχανα, πετάχτηκε επάνω και κυνήγησε τον Πήτερ κραδαίνοντας ένα δίκρανο και φωνάζοντας, « Σταμάτα κλέφτη!»  
  Ο Πήτερ τρόμαξε φοβερά. Αυτός διέτρεξε όλο τον κήπο γιατί είχε ξεχάσει το δρόμο προς την αυλόπορτα. Έχασε το ένα παπούτσι ανάμεσα στα λάχανα και το άλλο ανάμεσα στις πατάτες.  
  O Πήτερ, χάνοντάς τα, άρχισε να τρέχει και με τα τέσσερα πόδια του και πήγαινε γρηγορότερα. Συνεπώς, σκέφτομαι ότι θα τα είχε καταφέρει εντελώς, αν για κακή του τύχη δέν έπεφτε πάνω σ’ένα πυκνό φράχτη από φραγκοστάφυλα.  
  Και πιανόταν εκεί από τα μεγάλα κουμπιά του σακακιού του. Ήταν ένα μπλε σακάκι με μπρούτζινα κουμπιά, εντελώς καινούργιο.  
  Ο Πήτερ αποφάσισε ότι ήταν χαμένος και ξέσπασε σε πυκνά δάκρυα. Τα αναφυλ-λητά του κρυφάκουσαν κάτι φιλικά σπουργίτια.  
  Αυτά πέταξαν προς το μέρος του και τον θερμοπαρακάλεσαν να βάλει όλες του τις δυνάμεις. Ο κύριος Μακ – Γκρέκορ πλησίασε μ’ ένα κόσκινο το οποίο σκόπευε να ρίξει πάνω στόν Πήτερ, αλλά ο Πήτερ ξεγλύστρησε έγκαιρα.  
  Αφήνοντας πίσω το σακάκι του. Αυτός όρμησε στην αποθήκη με τα εργαλεία και...  
  Πήδησε μέσα σ’ ένα δοχείο.  
  Αυτό θα ήταν ένα θαυμάσιο μέρος για να κρυφτεί, εάν δεν είχε μέσα τόσο νερό. Ο κύριος Μακ – Γκρέκορ ήταν απολύτως σίγουρος ότι ο Πήτερ βρισκόταν κάπου στην αποθήκη, κρυμένος ίσως κάτω από κάποια γλάστρα. Άρχισε να τις αναποδογυρίζει μιά – μιά κοιτώντας από κάτω. Ξαφνικά ο Πήτερ φτερνίστηκε     «Αψουου!»  
  Ο κύριος Μακ – Γκρέκορ έτρεξε πίσω του χωρίς καθυστέρηση, προσπαθώντας νά πατήσει τον Πήτερ, ο οποίος..  
  Πήδησε από ένα παράθυρο αναποδογυρίζοντας τρείς γλάστρες με λουλούδια.  
  Ο Πήτερ κάθησε να ξεκουραστεί. Ήταν λαχανιασμένος και τρέμοντας από το φόβο του δεν είχε την παραμικρή ιδέα ποιό δρόμο να πάρει. Ήταν επίσης βρεγμένος από την παραμονή του στο δοχείο. Μετά από λίγο άρχισε να περιπλανιέται, πηγαί-νοντας χοπ-χοπ-χοπ πάνω κάτω, όχι πολύ γρήγορα και κοίταζοντας τριγύρω.  
  Βρήκε μια πόρτα σ’ένα τοίχο αλλά ήταν κλειδωμένη και δεν υπήρχε χώρος να γλιστρήσει απο κάτω ένα μικρό και παχύ λαγουδάκι.  
  Μιά γριά – ποντικίνα έτρεχε μέσα – έξω πάνω στο πέτρινο σκαλοπάτι, κουβαλών-τας μπιζέλια και φασολάκια για την οικογενειά της στο δάσος  .  
  Ο Πήτερ την ρώτησε ποιός είναι ο δρόμος πρός την αυλόπορτα, αλλά αυτή είχε ένα τόσο μεγάλο μπιζέλι στο στόμα της που δέν μπορούσε ν’ απαντήσει. Αυτή του κούνησε μόνο το κεφάλι της.  
  Αυτός προσπάθησε να βρεί το δρόμο κατευθείαν στην απέναντι πλευρά του κήπου,  
  αλλά σάστισε ακόμα περισσότερο. Σύντομα έφτασε σε μιά λιμνούλα απ’ όπου ο κύριος Μακ – Γκρέκορ γέμιζε τους κουβάδες νερού. Μια άσπρη γάτα είχε καρφω-μένα τα μάτια της πάνω σ’ένα χρυσόψαρο. Αυτή καθόταν τελείως ακίνητη, αλλά πότε-πότε η άκρη της ουράς της τινάζονταν σαν να ήταν ζωντανή. Ο Πήτερ σκέφ-θηκε ότι ήταν προτιμότερο να φύγει χωρίς να της μιλήσει.  
  Είχε ακούσει πολλά γύρω από τις γάτες από τον εξαδελφό του, τον μικρό Μπένζαμιν- Μπάνυ.  
  Αυτός γύρισε πίσω στην αποθήκη, αλλά ξαφνικά, εντελώς κοντά του, άκουσε τον ήχο μιας αξίνας σκρίτς – σκράτς, σκρίτς –σκράτς. Ο Πήτερ έτρεξε γρήγορα κάτω από τους θάμνους, αλλά αμέσως σαν να μη συνέβαινε τίποτα, βγήκε έξω και σκαρ-φάλωνοντας σε μια χειράμαξα, σήκωσε το κεφάλι του και κρυφοκοίταξε.  
  Tο πρώτο πράγμα που είδε ηταν ο κύριος Μακ-Γκρέκορ που σκάλιζε τα κρυμμύδια του. Είχε γυρισμένη την πλάτη του πρός τον Πήτερ και μπροστά του ήταν η αυλόπορτα.  
  Ο Πήτερ κατέβηκε από την χειράμαξα πολύ ήσυχα και άρχισε να τρέχει όσο πιο γρήγορα μπορούσε, ίσια στο μονοπάτι που ήταν πίσω από κάτι θάμνους με μαύρο- σταφύλα. Ο κύριος Μακ – Γκρέκορ τον είδε στην γωνία, αλλά ο Πήτερ αδιαφό-ρησε. Γλίστρησε κάτω από την αυλόπορτα, και τελικά βρέθηκε ασφαλής μέσα      στο δάσος και έξω από τον κήπο. O κύριος Μακ – Γκρέκορ κρέμασε το μικρό του σακάκι και τα παπούτσια πάνω σ’ ένα σκιάχτρο για να φοβίζει τα κοτσύφια.  
  O Πήτερ δεν σταμάτησε να τρέχει ή να κοιτάξει πίσω του, έως ότου έφτασε σπίτι στο μεγάλο έλατο.  
  Ήταν τόσο κουρασμένος που έπεσε με φόρα πάνω στην ωραία και μαλακή άμμο του πατώματος της λαγουδοφωλιάς και έκλεισε τα μάτια του. Η μητέρα του ήταν απασχολημένη με το μαγείρεμα και αναρωτήθηκε τι είχε κάνει τα ρούχα του.  
  Ήταν το δεύτερο σακάκι και ζευγάρι παπούτσια που ο Πήτερ είχε χάσει μέσα σε δυό εβδομάδες.  
  Λυπάμαι που το λέω, ότι ο Πήτερ δεν αισθανόταν καλά όλο το βράδυ.Η μητέρα του τον έβαλε στο κρεββάτι, έφτιαξε λίγο χαμομήλι και έδωσε μιά δόση απ’ αυτό στον Πήτερ. « Μια ακόμα κουταλιά και έπειτα στο κρεββάτι.» Αλλά...  
  H Φλόπσι, η Μόπσι και ο Κόττον – Τέϊλ έφαγαν για βραδυνό, γάλα με ψωμί και βατόμουρα.  
